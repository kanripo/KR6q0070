# -*- mode: mandoku-view; -*-
#+DATE: 2016-06-08 14:00
#+TITLE: 宏智禪師廣錄
#+PROPERTY: CBETA_ID T48n2001
#+PROPERTY: ID KR6q0070
#+PROPERTY: SOURCE Taisho Tripitaka Vol. 48, No. 2001
#+PROPERTY: VOL 48
#+PROPERTY: BASEEDITION T
#+PROPERTY: WITNESS T
#+PROPERTY: LASTPB <pb:KR6q0070_T_007-0078c> ¶¶¶¶¶¶
#+PROPERTY: JUAN 7
¶
¶
宏智禪師廣錄卷第七¶
¶

* 明州天童山覺和尚真贊下火¶
侍者清萃法恭編¶

** 吳傅朋郎中書來。甞得李伯時所畫震¶
旦第一祖西歸像。相需以贊。說偈寄之¶

#+BEGIN_VERSE
「　其來何求。
　其去無得。
　寂漠度嶺兮萬里獨行。¶
　清白傳家兮九年一默。
　針芥投而妙不可名。¶
　毫釐差而敝不可塞。
　知過而改。
　知難而退。
　誰¶去誰來。
　自買自賣。
　當面諱却兮滿眼烏華。
　望¶涯贊之兮隔身鯨海。」
#+END_VERSE
¶

** 吳興辯長老以達磨畫像請贊¶

#+BEGIN_VERSE
「　長蘆駕浪。
　隻履西歸。
　求支那之法器。
　付屈眴¶之田衣。
　度九年之緘默。
　印二祖之靈知。
　海犀¶酣月而暈。
　寒烏帶雪而飛。
　機前自得兮頂目¶四照。
　迷裏相逢兮鼻頭下垂。
　水著秋清兮湖¶光湛湛。
　山銜落日兮雲錦輝輝。」
#+END_VERSE
¶

** 寶峯照和尚真贊¶

#+BEGIN_VERSE
「　山擁雲腴。
　水懷月晝。
　照徹體前。
　湛存身後。
　機¶頭梭路微分。
　針鼻線芒初透。
　靈涵萬象兮彼¶不遺餘。
　坐斷十方兮我無滲漏。」
#+END_VERSE

<pb:KR6q0070_T_007-0079a>¶

弟子薄堅仁以幅縑寫¶

** 圓悟禪師像徑山裕。虎丘隆二高弟侍¶
焉。紹興丙辰二月八日。予乞食之蘇臺¶
過其家。且出以相示。再三有請。輒隨喜¶
贊云¶

#+BEGIN_VERSE
「　力世佛宗。
　心傳我公。
　一拳活計。
　一喝家風。
　影¶草呈機也。
　三聖却瞎。
　精金出冶也。
　百丈還聾。¶
　綽綽有裕。
　恢恢而隆。
　阿難迦葉之多聞抖擻。¶
　目連鶖子之智慧神通。
　真得不借之應。
　大同¶不宰之功。
　百川曲折兮自然到海。
　萬象森羅¶兮不可逃空。」
#+END_VERSE
¶

** 法澄上人出長蘆了師兄畫像求贊¶

#+BEGIN_VERSE
「　傲雪松孤。
　懷雲石癯。
　妙存而有也不有。
　獨照¶而無也非無。
　萬象勿能逃空王之印。
　眾色莫¶我染靈蛇之珠。
　金鷄啼寒兮曉分夜戶。
　玉兔¶弄魄兮瑩徹氷壺。」
#+END_VERSE
¶

** 從首座畫予於松石間求贊¶

#+BEGIN_VERSE
「　孤坐默默。
　倚杖沈沈。
　石懷雲而無像。
　松嘯風¶而有音。
　應兮珠盤不撥而自轉。
　湛兮玉井隨¶汲而彌深。
　諸塵不受兮十分清氣。
　三際無寄¶兮一片間心。」
#+END_VERSE
¶

** 禪人寫真求贊¶

#+BEGIN_VERSE
「　默默傳真。
　如何指陳。
　性月不夜。
　心華長春。
　淨¶有容兮海印。
　應無爽兮谷神。
　覿面相呈諱不¶得。
　煩君為我洗清貧。」
#+END_VERSE
¶

#+BEGIN_VERSE
「　古㵎退潦。
　寒林著秋。
　山空雲自在。
　水淨月相¶投。
　向道底心非世用。
　更嫌何處不風流。」
#+END_VERSE
¶

#+BEGIN_VERSE
「　阿儂是誰。
　恰恰相隨。
　眉毛垂眼尾。
　鼻孔壓唇¶皮。
　默默機輪何處轉。
　玉人踏破吠瑠璃。」
#+END_VERSE

<pb:KR6q0070_T_007-0079b>¶

#+BEGIN_VERSE
「　情間口快。
　眼深鼻隆。
　有時對雲水。
　無可展家¶風。
　夢鶴臥寒兮月魂泣露。
　冥鴻望斷兮秋色¶摩空。」
#+END_VERSE
¶

#+BEGIN_VERSE
「　黃瘦厭厭。
　風規冷嚴。
　萬機間暇。
　一味清恬。
　心¶宗提簡默。
　手段掃廉纖。
　歲寒不變兮虛懷若¶竹。
　道妙難傳兮有口如鉗。」
#+END_VERSE
¶

#+BEGIN_VERSE
「　槁寒初不展家風。
　默默神游透劫空。
　百草頭¶邊興化事。
　自然秋色水天同。」
#+END_VERSE
¶

#+BEGIN_VERSE
「　似與不似。
　毫釐千里。
　真與不真。
　大方一塵。
　理¶無生兮如夢事。
　妙不死也如谷神。
　徹見淵源¶方是我。
　了知變態無別人。」
#+END_VERSE
¶

#+BEGIN_VERSE
「　身心廓如。
　手段卷舒。
　似華作蜜。
　如井覻驢。
　外¶不痕兮空印普應。
　中無象兮道環常虛。
　亡機¶孤坐兮自不為礙。
　把臂同行兮誰敢相疎。」
#+END_VERSE
¶

#+BEGIN_VERSE
「　床倚杖䔧。
　權名住持。
　久默鉗口。
　一笑伸眉。
　雲¶水誰相問。
　家風自不知。
　明白寧居兮河空月¶轉。
　寂寥無象兮雨霽天垂。」
#+END_VERSE
¶

#+BEGIN_VERSE
「　貌古骨癯。
　雲間月孤。
　相隨似有。
　認著還無。
　三¶千界內誰相外。
　雙六盤中不到輸。」
#+END_VERSE
¶

#+BEGIN_VERSE
「　胡床寒坐。
　卓卓只箇。
　虛空唱兮萬象和。
　道契¶環中有智游。
　言滿天下無口過。」
#+END_VERSE
¶

#+BEGIN_VERSE
「　默默家風。
　雲摩霽空。
　露月夜爽。
　天水秋同。
　人¶傳眉目好。
　我道骨頭窮。
　華鬚凝粉蜂房蜜。
　挂¶轂流魂犀角通。」
#+END_VERSE
¶

#+BEGIN_VERSE
「　誰道物齊。
　俱亡品題。
　欺唇一鼻直。
　盍眼兩眉¶低。
　大千同入印。
　三世未分畦。
　斫額望之不及。¶
　擬心思也還迷。」
#+END_VERSE
¶

#+BEGIN_VERSE
「　枯坐清嚴。
　真宗劇談。
　一明無異相。
　萬化是同¶參。
　牛頭轉覺病懶。
　鳥喙不用華䘖。
　甘分住山
<pb:KR6q0070_T_007-0079c>¶三束篾。
　等閑對客七斤衫。」
#+END_VERSE
¶

#+BEGIN_VERSE
「　畫得似誰。
　胡床黲衣。
　默游彷彿。
　去就依俙。
　洞¶山錦開縫。
　雲巖絹下機功亡妙盡看消息。
　野¶水磨秋白鳥飛。」
#+END_VERSE
¶

#+BEGIN_VERSE
「　面瘦頰凸。
　眉棱眼深。
　默亡所住。
　妙在而今。
　鱗¶潛寒水。
　鶴夢月林。
　應聲應色分身也。
　拍手家¶家觀世音。」
#+END_VERSE
¶

#+BEGIN_VERSE
「　寫出夢中身。
　爾道真不真。
　槁寒秋在眼。
　淵默¶醭生唇。
　道環誰謂無象。
　空谷自來有神。
　父子¶不傳些子妙。
　白首儂家老斵輪。」
#+END_VERSE
¶

#+BEGIN_VERSE
「　畫手未相識。
　默心誰與知。
　千峯歛雲脚。
　一月¶濯風漪。
　牆面袖雙手。
　對緣橫兩眉。
　驚龜之縮¶兮愧有其兆。
　逸鳥之翔兮情亡所覉。」
#+END_VERSE
¶

#+BEGIN_VERSE
「　瘦削而黃。
　慣窮不忙。
　閑情許淡。
　默味能長。
　靈¶犀之通一點暈。
　老蚌之蘊千年光。
　而今到處¶相隨去。
　頭頭的的露堂堂。」
#+END_VERSE
¶

#+BEGIN_VERSE
「　大一無外。
　小一無內。
　一兮一兮。
　靡所不在。
　心¶地淨亡塵。
　肉山閑弗礙。
　道環中絕端倪。
　空印¶裏何文彩。
　風凄凄兮秋落遠山。
　波爛爛兮月¶浮滄海。」
#+END_VERSE
¶

#+BEGIN_VERSE
「　默默蒲禪。
　空空世緣。
　誰賡白雪。
　我得青氈。
　萬¶法之機開兩拳。
　千僧之檐著一肩。
　戲蝶栩栩¶兮物齊春夢。
　飛鴻冥冥兮字沒秋煙。」
#+END_VERSE
¶

#+BEGIN_VERSE
「　不是恁麼形像。
　剛地起模畫樣。
　從來萬法同¶根。
　究竟虛空等量。
　可中二浙說禪。
　分外三河¶口強。
　深藏那裏也。
　煙蓑臥雲。
　大用現前也。
　風¶舟駕浪。」
#+END_VERSE
¶

#+BEGIN_VERSE
「　畫得幾成。
　精神許清。
　秋高月轉。
　天淡河橫。
　出¶家如有以。
　處世似無情。
　而今鬧裏相將去。
　撥
<pb:KR6q0070_T_007-0080a>¶動眉毛眼更明。」
#+END_VERSE
¶

#+BEGIN_VERSE
「　喬喬楚楚。
　叢林規矩。
　萎萎羸羸。
　枯木風姿。
　宗¶乘壁挂口。
　師友雪生眉。
　住山事拙束三篾。
　對¶月機鳴度一絲。」
#+END_VERSE
¶

#+BEGIN_VERSE
「　顛毛間白髮。
　眉睫裹青瞳。
　食指一肩重。
　門風¶四壁空。
　諸根亡偶宗家妙。
　萬慮不搖心匠工。」
#+END_VERSE
¶

#+BEGIN_VERSE
「　野水秋自瘦。
　枯山春復肥。
　胡床放得穩。
　默默¶坐亡機。
　電流柄拂。
　雲入田衣。
　位分偏正兮。
　道¶出離微。」
#+END_VERSE
¶

#+BEGIN_VERSE
「　骨氣能樸。
　精神愈憨。
　閑身無所系。
　冷眼莫相¶瞞。
　遠霽摩秋兮。
　天河斗轉。
　清霜結夜兮。
　月窟¶蟾寒。」
#+END_VERSE
¶

#+BEGIN_VERSE
「　雙奮拳空。
　一擔肩重。
　材本不堪。
　心元無用。
　鶯¶院華香。
　蜂房蜜凍。
　喝時耳朵三日聾。
　扭處鼻¶頭連歲痛。」
#+END_VERSE
¶

#+BEGIN_VERSE
「　口方鼻直。
　眉棱眼深。
　未填溝壑。
　還礙叢林。
　萬¶象無得剩法。
　三世不見間心。
　字雁沒而寒煙¶淡淡。
　華鱗潛而秋水沈沈。」
#+END_VERSE
¶

#+BEGIN_VERSE
「　只箇家風。
　窮而却通。
　於其間內紹外紹。
　在裏¶許轉功借功。
　至游而默。
　妙用而冲。
　氣溫溫而¶春活。
　心湛湛而秋空。
　相隨來也兮。
　頭頭契同。」
#+END_VERSE
¶

#+BEGIN_VERSE
「　髮長帶雪。
　骨瘦橫山。
　身心冷淡。
　雲月高間。
　三¶條蔑束兮。
　道情自槁。
　五葉華開兮。
　春信那¶慳。」
#+END_VERSE
¶

#+BEGIN_VERSE
「　曲木床頭。
　心空默游。
　沙寒黃葦雪。
　風細白蘋¶秋。
　靜可久兮。
　山瘠樹老。
　動無覉兮。
　雲行水流。」
#+END_VERSE
¶

#+BEGIN_VERSE
「　雙眉低垂。
　兩目清冷。
　著于萬象森羅。
　更沒一¶絲缺剩。
　秋霜鶴老夢寒。
　霽月夜摩松頂。」
#+END_VERSE
¶

#+BEGIN_VERSE
「　虛空借得作身。
　萬象相隨為伴。
　縱橫人道十
<pb:KR6q0070_T_007-0080b>¶成。
　點撿誰知一半。
　看看。
　青山崢嶸。
　白雲零¶亂。
　裏許牧童歸未歸。
　鐵牛一掣金繩斷。」
#+END_VERSE
¶

#+BEGIN_VERSE
「　秋生木老。
　水退沙隆。
　眉骨陰晴輕重。
　鼻筒子¶丑疏通。
　身心霽月。
　蹤跡流蓬。
　默坐胡床兮。
　不¶欲說黑道白。
　閑倚柱杖兮。
　誰能畫西指東。」
#+END_VERSE
¶

#+BEGIN_VERSE
「　髮將雪白。
　面作茶黃。
　觸動眼三角。
　忘言口四¶方。
　明月松頭鶴夢。
　香風蓮底龜藏。
　淨極發光¶光自照。
　虛空鳥印不成章。」
#+END_VERSE
¶

#+BEGIN_VERSE
「　恬然正觀。
　山空水寒。
　河漢橫而斗潤。
　雲霧歛¶而秋寬。
　如仇學子兮。
　怒眼三角。
　無位真人兮。¶
　赤肉一團。」
#+END_VERSE
¶

#+BEGIN_VERSE
「　老覺雪入鬢。
　淨若秋摩心。
　寒枯坐曲木。
　緘默¶飽叢林。
　氣韻寥寥兮。
　風清山瘠。
　性靈湛湛兮¶月落潭深。」
#+END_VERSE
¶

#+BEGIN_VERSE
「　太虛之心。
　萬象之身。
　濯濯水中月。
　英英華上¶春。
　而今到處相逢也。
　眼裏無筋一世貧。」
#+END_VERSE
¶

#+BEGIN_VERSE
「　淵默之得。
　不可文墨。
　流應之功。
　不可形容。
　秋¶入野水。
　月行霽空。
　影像名字。
　且喚天童。」
#+END_VERSE
¶

#+BEGIN_VERSE
「　風日面皮。
　秋山眉目。
　閑情肖水雲。
　野性從麋¶鹿。
　憝憝少室九年。
　草草曹溪一宿。
　窮根徹源。¶
　出髓敲骨。
　明回老兔宮。
　冷下蒼龍窟。
　諸人名¶邈兮搖手未然。
　萬象森羅兮點頭具足。」
#+END_VERSE
¶

#+BEGIN_VERSE
「　伎倆俱無。
　身心淡如。
　霽月自分照。
　間雲從卷¶舒。
　匹上不足。
　匹下有餘。
　少室謾傳衣鉢。
　曹溪¶不識文書。」
#+END_VERSE
¶

#+BEGIN_VERSE
「　一色功回。
　雷雲凍開。
　萬機俱罷。
　風月轉夜。
　空¶空谷有神。
　欣欣木有春。
　而今何處不分身。」
#+END_VERSE
¶

#+BEGIN_VERSE
「　說時不借口。
　用處不依身。
　天寒絕飛鳥。
　潭淨¶無游鱗。
　點活眼著精神。
　野草閑華自在春。」
#+END_VERSE

<pb:KR6q0070_T_007-0080c>¶

#+BEGIN_VERSE
「　雨霽雲收。
　山寒水秋。
　心目自照。
　言象俱休。
　滿¶十方而智應。
　廓三世以神游。
　虛空那礙東西¶壁。
　明月解隨南北舟。」
#+END_VERSE
¶

#+BEGIN_VERSE
「　面孔風埃。
　身心冷灰。
　鯨飲海乾。
　而珊瑚露。
　龜¶藏泥暖。
　而芙蓉開。
　向去却來其間。
　變態也掣¶電轟雷。」
#+END_VERSE
¶

#+BEGIN_VERSE
「　忒殺覺老。
　寒而且槁。
　古巖春遲。
　澄潭秋早。
　心¶無象也。
　月影未回。
　物不爭也。
　風吹便倒。」
#+END_VERSE
¶

#+BEGIN_VERSE
「　只者赤肉一塊。
　說甚清奇古怪。
　平生懶似牛¶頭。
　度世憨如布袋。
　不空而空。
　無在而在。
　法法¶唯心。
　塵塵三昧。
　問渠是假是真。
　兩彩而今一¶賽。」
#+END_VERSE
¶

#+BEGIN_VERSE
「　眉低不愁。
　眼深非惡。
　鼻孔纍垂。
　口唇齷齪。
　月¶明破夜兮。
　野水懷秋。
　霽色摩霜兮。
　間雲投壑。¶
　能錯落。
　縱橫十字兮。
　妙提一著。」
#+END_VERSE
¶

#+BEGIN_VERSE
「　誰能目眴眉揚。
　每笑手亂脚忙。
　守魯祖之簡¶默。
　得南泉之平常。
　明心秋月。
　活物春陽。
　鑄機¶器也模範大小。
　據叢林也規矩圓方。」
#+END_VERSE
¶

#+BEGIN_VERSE
「　畫工出脫他。
　精神較得些。
　草不萠藏香象。
　匣¶無縫吼青蛇。
　春雷開眾蟄。
　暖律發千華。
　想是¶平江人見笑。
　去年纔去又來耶。」
#+END_VERSE
¶

#+BEGIN_VERSE
「　雲樹蒼蒼。
　泉石鑿鑿。
　倚杖坐其間。
　此心自空¶廓。
　秋月濯滄溟。
　春風在林薄。
　游魚下藻玉溪¶寒。
　字雁沒煙天宇闊。」
#+END_VERSE
¶

#+BEGIN_VERSE
「　眼空毛芥不立。
　心空海嶽可容。
　便與打成一¶片。
　尚猶笑道疎蹤。
　虛空那挂劍。
　死水不藏龍。¶
　轉色轉功家法子。
　蘆華明月後相逢。」
#+END_VERSE
¶

#+BEGIN_VERSE
「　怒眉瞋目。
　枯腸空腹。
　面冷莫觸。
　氣清可掬。
　乘¶仙搓而棹星河。
　握玉斧而修月轂。
　真見法以
<pb:KR6q0070_T_007-0081a>¶唯心。
　妙契神於即物。」
#+END_VERSE
¶

#+BEGIN_VERSE
「　鼻孔脩直。
　眉毛低垂。
　間來一默。
　淨掃餘思。
　秋¶水連天摩霽色。
　春風著木見游絲。
　撒開揑聚¶兮只箇些兒。」
#+END_VERSE
¶

#+BEGIN_VERSE
「　頭雪老曬。
　面肉肥些。
　骨寒窮鬼子。
　情淡道人¶家。
　謗佛謗祖。
　撒土撒沙。
　明月犀玩兮暈通其¶角。
　迅雷象驚兮文理其牙。
　未把家風兮草草¶傳耶。」
#+END_VERSE
¶

#+BEGIN_VERSE
「　氣韻能清。
　眉目似笑。
　深深入大道之環。
　默默¶守群機之要。
　鬧裏隨緣。
　虛中分照。
　用作家之¶鉗鎚。
　與本分之草料。
　千毳相從兮俱求參飽。」
#+END_VERSE
¶

#+BEGIN_VERSE
「　胡床小小身。
　握塵默而神。
　喚醒曠劫之夢。
　瀝¶乾滄海之津。
　霽空摩塵。
　風月重輪。
　群機活活¶物中眼。
　一點英英華上春。」
#+END_VERSE
¶

#+BEGIN_VERSE
「　覺之微妙。
　未痕朕兆。
　徹造化之源。
　據生殺之¶要。
　至虛而獨存。
　當明而隱照。
　築築磕磕兮鼻¶孔纍垂。
　哆哆和和兮舌頭狤獠。」
#+END_VERSE
¶

#+BEGIN_VERSE
「　眉棱棱眼烱烱。
　自愛情間。
　人嫌面冷。
　片雲出¶岫之心。
　孤月濯潭之影。
　絕憐百億分身。
　恰滿¶三千化境。」
#+END_VERSE
¶

#+BEGIN_VERSE
「　赤肉穿多孔。
　臭骨裹閑皮。
　已是不著便。
　更將¶描畫伊。
　一柄拂聊為伴手。
　三世佛誰敢稱師。¶
　鯨怒飲乾滄海水。
　月明爛爛珊瑚枝。」
#+END_VERSE
¶

#+BEGIN_VERSE
「　器宇潭潭。
　風骨巖巖。
　雲夢之氣吞八九。
　嵩少¶之道落二三。
　守一爻生成之機紐。
　秉諸祖烹¶鍛之鎚鉗。
　揑聚放行也。
　肖嶽蓄而海涵。」
#+END_VERSE
¶

#+BEGIN_VERSE
「　間兮無寄。
　用也不痕。
　月雖能現影。
　雲自不生¶根。
　活卓卓諸塵莫混。
　明歷歷曠劫長存。
　相隨¶鬧市堆中去。
　普光三昧發門門。」
#+END_VERSE

<pb:KR6q0070_T_007-0081b>¶

#+BEGIN_VERSE
「　不以律拘。
　不以禪縛。
　說法口窄。
　默游步闊。
　草¶木陽春來。
　池塘明月落。
　何妨處處相安著。」
#+END_VERSE
¶

#+BEGIN_VERSE
「　天童比丘。
　還相識不。
　白髮寒巖雪。
　青瞳古㵎¶秋。
　現身不墮類。
　分影也隨流。
　他日果能窺頂¶相。
　晴雲似放去山頭。」
#+END_VERSE
¶

#+BEGIN_VERSE
「　白雲之身。
　寒月之心。
　性靈麋鹿。
　氣韻山林。
　不¶墮兩頭兮。
　匪明匪暗。
　全超三際兮。
　誰古誰今。」
#+END_VERSE
¶

#+BEGIN_VERSE
「　說也說不破。
　畫也畫不成。
　慷慨鼻氣通快。
　清¶間眉棱覺輕。
　靜不得像。
　動不流情。
　十方三世¶無安處。
　歷歷諸緣頭上行。」
#+END_VERSE
¶

#+BEGIN_VERSE
「　圓顱方衣。
　靜樞活機。
　天空雲淡淡。
　潭淨月依¶依。
　十分化事成華木。
　默默氷壺春信歸。」
#+END_VERSE
¶

#+BEGIN_VERSE
「　握笻之像。
　對機之身。
　六根攝一處。
　三昧起諸¶塵。
　蚌腸孕於月明之夜。
　蟄戶開於雷動之春。¶
　箇般手段兮。
　分付善應之人。」
#+END_VERSE
¶

#+BEGIN_VERSE
「　看看靜見其端。
　星河斗濕。
　月窟蟾寒。
　體無棱¶縫。
　用絕痕瘢。
　不須喝彩還贏也。
　已見雙雙六¶在盤。」
#+END_VERSE
¶

#+BEGIN_VERSE
「　春山似肥。
　春雪纔晞。
　默中有句。
　用也無機。
　不¶來而來兮。
　非三界之籠絡。
　無住而住兮。
　是二¶儀之範圍。」
#+END_VERSE
¶

#+BEGIN_VERSE
「　曲木床穩。
　刺梨杖橫。
　攬五宗之家法。
　據萬象¶之主盟。
　秋半風清。
　霽空月明。
　水雲模楷兮。
　無¶禪可說。
　叢林規矩兮。
　不令而行。」
#+END_VERSE
¶

#+BEGIN_VERSE
「　棱眉眼自深。
　闊口笑吟吟。
　崢嶸一片膽。
　疏豁¶十方心。
　默默春回萬象。
　星星雪點孤岑。
　恁麼¶來也兮。
　不用相尋。」
#+END_VERSE
¶

#+BEGIN_VERSE
「　坐曲木床。
　握烏藤杖。
　鑄佛祖之楷模。
　活叢林¶之氣象。
　儞莫來虎口撩鬚。
　誰更敢蛇頭揩痒。」
#+END_VERSE

<pb:KR6q0070_T_007-0081c>¶

#+BEGIN_VERSE
「　袈裟在肩。
　柱杖入握。
　未動六爻。
　全提一著。
　分¶身是處相隨。
　當面不須諱却。」
#+END_VERSE
¶

#+BEGIN_VERSE
「　笑含口角。
　喜在眉棱。
　一默照源底。
　三乘空葛¶藤。
　清白濯秋之月。
　光明破夜之燈。
　柱杖有時¶橫膝上。
　箇般面嘴得人憎。
　動而靜。
　虛而應。
　專¶氣致柔。
　湛神如凝。
　一住天童。
　十分沒興。」
#+END_VERSE
¶

#+BEGIN_VERSE
「　廬陵米價百念升。
　趙州蘿蔔半千秤。
　只麼郎¶當住持。
　洎合殃殺性命。
　省不省。
　腦後更將楔¶釘(噫)。」
#+END_VERSE
¶

#+BEGIN_VERSE
「　間雲卷雨。
　野水懷秋。
　一心絕待。
　六處不收。
　是¶箇面嘴兮還相識不。」
#+END_VERSE
¶

#+BEGIN_VERSE
「　胸中事簡。
　面上氣和。
　白頭隨我老。
　青眼見人¶多。
　一身幸且慚愧。
　千鉢相從奈何。
　曲木床頭¶坐不語。
　玉蟾推月過星河。」
#+END_VERSE
¶

#+BEGIN_VERSE
「　髮白星星。
　心鑑靈靈。
　隨機說法。
　應物現形。
　天¶與之清。
　地與之寧。
　野雲曳曳兮山月亭亭。」
#+END_VERSE
¶

#+BEGIN_VERSE
「　家風貧自慚。
　面孔惡人嫌。
　點漆之眼有角。
　截¶筒之鼻無尖。
　顛毛寒覆雪。
　項癭暗消鹽。
　說妙¶談玄兮遲鈍口嘴。
　呵佛罵祖兮誑嚇閭閻。」
#+END_VERSE
¶

#+BEGIN_VERSE
「　禪床默默。
　無得之得。
　寒淡賦心。
　清貧入骨。
　秋¶徹鮫人之家。
　霜摩老兔之窟。
　萬象影中兮自¶縱自橫。
　百草頭上兮隨出隨沒。」
#+END_VERSE
¶

#+BEGIN_VERSE
「　眼低眉棱。
　骨寒肩聳。
　道情間不覉。
　禪膽老能¶勇。
　流水清而月隨。
　青山瘦而雲擁。
　諸緣廓淨¶兮拈却頭皮。
　一句妙圜兮好看鼻孔。」
#+END_VERSE
¶

#+BEGIN_VERSE
「　且道是何面嘴。
　剛地無風浪起。
　默默間自照¶心。
　了了倚誰傳髓。
　白鷗暮落煙沙秋。
　寒臥蘆¶華明月裏。」
#+END_VERSE
¶

#+BEGIN_VERSE
「　是處分身。
　如谷之神。
　有應之月無私之春。
　行
<pb:KR6q0070_T_007-0082a>¶將五路開雙手。
　一切門頭只箇人。」
#+END_VERSE
¶

#+BEGIN_VERSE
「　虛而通用而冲。
　默游量外。
　直照環中。
　雲水一¶身瘠。
　家風四壁空。
　相逢有知己。
　點指識渠¶儂。」
#+END_VERSE
¶

#+BEGIN_VERSE
「　雙目寒青。
　秋水冷冷。
　半顛衰白。
　春雪星星。
　山¶霧霏霏文豹變。
　松月娟娟夢鶴醒。
　妙應方圜¶兮了無外法。
　塵緣俯仰兮初不吾經。」
#+END_VERSE
¶

#+BEGIN_VERSE
「　鶴老松孤。
　泉寒石癯。
　鏡之對像。
　谷之答呼。
　萬¶緣雜錯不是有。
　一點靈明不是無。
　湛存妙應¶兮機輪活樞。」
#+END_VERSE
¶

** 馮宣教(慧忍)寫真請贊¶

#+BEGIN_VERSE
「　山林之姿。
　水月之像。
　雷潛九地之中。
　春在百¶華之上。
　隨緣半合半開。
　分付全收全放。
　淵默¶家風。
　縱橫伎倆。
　道超情也。
　萬法齊平。
　心出礙¶也。
　十方通暢。」
#+END_VERSE
¶

** 薄了固保義寫予真請贊¶

#+BEGIN_VERSE
「　靈靈而真。
　默默而神。
　眉毛低蓋眼。
　鼻孔直欺¶唇。
　千華上何須問佛。
　百草頭自然有春。
　一微¶塵裏也來說法。
　三千界內不礙分身。」
#+END_VERSE
¶

** 烏墩密印大師仁公真贊¶

#+BEGIN_VERSE
「　唇口能緘。
　眉目如笑。
　應外而冲。
　虛中而照。
　全¶身放下是全身。
　一點獨靈常了了。」
#+END_VERSE
¶

** 善友陸銓寫真請贊¶

#+BEGIN_VERSE
「　野雲情態閒。
　秋山風骨瘦。
　真照也默默而靈。¶
　湛存也綿綿而壽。
　圓蒲曲木兮清白傳家。
　老¶鶴蒼松兮歲寒去就。」
#+END_VERSE
¶

** 贊法雲昇律師¶

#+BEGIN_VERSE
「　雲容閒而未收。
　月魄湛而不流。
　嚴淨身器也¶依律而住。
　虛明神宇也唯道而游。
　凜凜清姿
<pb:KR6q0070_T_007-0082b>¶兮顛毛覆雪。
　寥寥霽色兮心鑑含秋。」
#+END_VERSE
¶

** 仗錫為長老寫真求贊¶

#+BEGIN_VERSE
「　木老春遲。
　山寒雪早。
　潮退珊瑚林。
　霽空明月¶曉。
　守默自如。
　對緣恰好。
　得往得來。
　隨起隨¶倒。
　龍潭覷破天皇。
　馬祖踏著水潦。」
#+END_VERSE
¶

** 像維那寫老病阿師像請贊¶

#+BEGIN_VERSE
「　芙蓉之枝。
　丹山之兒。
　一絲聯自信。
　三昧約誰¶知。
　珊瑚寒月墮影。
　琥珀老松流滋。
　諸緣豁淨¶兮山空秋壯。
　萬態變通兮華麗春脂。」
#+END_VERSE
¶

** 下火¶

為敦上人下火云。
#+BEGIN_VERSE
「　青天白日大年朝。
　習習柔¶風在柳條。
　珍重敦禪歸去也。
　上船渡口看回¶潮。
　明了了寂寥寥。
　萬劫千生一念超。
　坐斷十¶方無向背。
　底時方見獨孤標。
　其或未然。
　伏惟¶尚嚮。」
#+END_VERSE
¶

為了塵上座下火云。
#+BEGIN_VERSE
「　了於無了安有塵。
　塵不¶自塵安用了。
　塵既消亡了也空。
　此時妙合圓¶常道。
　大眾切莫似止濼困魚棲蘆病鳥。
　絕廉¶纖處急回頭。
　塵塵剎剎無邊表。」
#+END_VERSE
¶

為成上座下火云。
#+BEGIN_VERSE
「　禪人宗成。
　符到奉行。
　棄舍¶六和合。
　還復一精明。
　如今行主歸何處。
　冷落¶渠家傀儡棚。
　正恁麼時。
　且道。
　成上座落在什¶麼處。
　還相委悉麼。
　夢鶴不驚明月冷。
　臥龍長¶畏碧潭清。」
#+END_VERSE
¶

為了知上座下火云。
#+BEGIN_VERSE
「　靈靈不昧。
　了了常知。
　祖¶師印可彼當機。
　今日了知端的否。
　莫嫌燒却¶路行衣。」
#+END_VERSE
¶

為三僧下火云。
#+BEGIN_VERSE
「　即生死中無生死。
　拈却面前¶案山子。
　無生死中示生死。
　家家門前火把子。
<pb:KR6q0070_T_007-0082c>¶
　火把子。
　本如是未如是。
　德權祖觀慧珍。
　今日¶不須回避。」
#+END_VERSE
¶

為道智上座下火云。
#+BEGIN_VERSE
「　與麼去也。
　古人道智不¶到處。
　切忌道著。
　覺上座不識好惡。
　向者僧無¶生路頭指註去也。
　有生有滅屬因緣。
　泣盡寒¶枝蛻殼蟬。
　轉身一路還知否。
　出草金蛇角指¶天。」
#+END_VERSE
¶

為二僧下火云。
#+BEGIN_VERSE
「　義昉與祖濡。
　今日偶同途。
　去¶如殘月下層嶺。
　來似白雲生太虛。
　羊角從來¶不是有。
　兔角從來不是無。
　塵境消亡空劫事。¶
　木人手執夜明符。」
#+END_VERSE
¶

為二僧下火云。
#+BEGIN_VERSE
「　宗璟義哲六門迹絕。
　舊路重¶行底時節。
　猿哀楓樹霜。
　鶴夢蘆華雪。
　一棹清¶風歸去來。
　鐵船滿載滄溟月。」
#+END_VERSE
¶

為二僧下火云。
#+BEGIN_VERSE
「　宗因上座。
　慶緝禪師。
　生也同¶門受業。
　死也一路荼毘。
　生死因緣似有期。
　天¶水寒清成一色。
　合同船棹碧琉璃。
　諸仁者。
　正¶恁麼時。
　合作麼生委悉。
　鶴鷺竝頭踏雪睡。
　月¶明驚起兩遲疑。」
#+END_VERSE
¶

為二僧下火云。
#+BEGIN_VERSE
「　道弁與文俊。
　如今謝世緣。
　不¶得雲堂共除夜。
　相將何處作新年。
　去時欲識¶正偏路。
　回日重論平實禪。
　歲盡年窮一句子。¶
　東村王老夜燒錢。」
#+END_VERSE
¶

#+BEGIN_VERSE
「　義上座太忙生。
　時節相催即便行。
　本地生來¶元有種。
　舊山歸去可無程。
　性火真空性空火。¶
　洞然全體是光明。」
#+END_VERSE
¶

#+BEGIN_VERSE
「　禪人鳳翱。
　數盡難逃六處渾無影迹。
　十方不¶立秋毫。
　好看前路崎嶇處。
　難似天台過石橋。¶
　正恁麼時如何。
　泥牛踏破澄潭月。
　頭角崢嶸
<pb:KR6q0070_T_007-0083a>¶鼻孔高。」
#+END_VERSE
¶

#+BEGIN_VERSE
「　守和化去欲荼毘。
　政是人間禁火時。
　不肯湖¶山作寒食。
　未知何處著生衣。
　只如此陰已謝¶彼陰未成。
　一著落在什麼處。
　穩駕泥牛耕大¶海。
　倒騎鐵馬上須彌。」
#+END_VERSE
¶

#+BEGIN_VERSE
「　江雲冉冉草離離。
　華落春殘客去時。
　古渡舟¶橫人不見。
　是須記取却來期。
　凝上座知不知。¶
　水沈沈泥牛穩臥。
　煙羃羃玉鳳來儀。
　攂鼓轉¶船天欲曉。
　片帆高挂順風吹。」
#+END_VERSE
¶

#+BEGIN_VERSE
「　潛山山下石牛兒。
　揀擇俱亡步坦夷。
　頭角低¶回來處路。
　洞門窈窕白雲飛。
　與麼行履。
　猶是¶元俊直歲向去底事。
　且道。
　轉身一路。
　又作麼¶生。
　空劫無安處。
　優曇火裏開。」
#+END_VERSE
¶

#+BEGIN_VERSE
「　滅而非滅生而不生。
　髑髏眉底葡萄英。
　木人¶招手春風暖。
　石女搖頭夜氣清。
　諸仁者。
　未有¶長行而不住。
　未有長住而不行。
　性火真空性¶空火。
　通身一段淨光明。
　正恁麼時。
　便恁麼¶去。」
#+END_VERSE
¶

#+BEGIN_VERSE
「　明月圓時岐路。
　曾來著弊脫珍。
　白雲斷處家¶山。
　却去幕天蓆地。
　七十年一場夢寐。
　一千僧¶此地因緣。
　好惡莫詢今日事。
　死生爭奈那人¶何。」
#+END_VERSE
¶

#+BEGIN_VERSE
「　是生是死不道不道。
　箇事渾崙無孔竅。
　念盡¶脫鉤魚。
　情起投羅鳥。
　喜上座了不了。
　莫問是¶非都一掃。
　到家就父却回頭。
　冷月依俙煙樹¶鈔。」
#+END_VERSE
¶

#+BEGIN_VERSE
「　三界從想有。
　百年成夢游。
　忽爾賊風吹劫火。¶
　翻然大海滅浮漚。
　高上座賦歸休。
　透脫六處。¶
　撒開兩頭。
　雲山有路平如[石*氏]。
　月戶無人冷似
<pb:KR6q0070_T_007-0083b>¶秋。」
#+END_VERSE
¶

#+BEGIN_VERSE
「　四大分離六門空寂。
　真實底人不出不入。
　分¶明火後一莖茆。
　切忌相逢不相識。」
#+END_VERSE
¶

#+BEGIN_VERSE
「　菩提棹般若舟。
　死生海裏任橫流。
　既以風前¶得妙。
　何妨鬧裏刺頭。
　有手段要去便去。
　隨高¶低作馬作牛。
　不見道時中解銜一莖草。
　當處¶親近有來由。
　其或未然。
　臨崖看虎眼。
　特地一¶場愁。」
#+END_VERSE
¶

#+BEGIN_VERSE
「　風骨不露水泄不通。
　衲僧行履妙無蹤。
　門掩¶三秋兮人歸何處。
　天無四壁兮月上中峯。」
#+END_VERSE
¶

#+BEGIN_VERSE
「　眼光落穀氣消。
　六窓不見獼猴跳。
　空索索寂¶寥寥。
　破屋從他野火燒。
　歸去客笑頭搖。
　蒼鷹¶掣斷紫絲絛。
　正恁麼時如何行履。
　良久云。
　坐¶斷兩頭。
　古渡風恬。
　船到岸細行一步。
　清秋月¶冷鶴移巢。」
#+END_VERSE
¶

#+BEGIN_VERSE
「　生而不生滅而不滅。
　歸去來兮紅爐片雪。」
#+END_VERSE
¶

#+BEGIN_VERSE
「　大眾四蛇篋壞。
　六賊家破。
　空空空處露裸裸。¶
　只將者箇參一生。
　還以一生參者箇。
　只者箇¶是什麼。
　良久云。
　通身慧焰放光明。
　性火真空¶性空火。」
#+END_VERSE
¶

#+BEGIN_VERSE
「　蛇退皮蟬蛻殼。
　一點靈光何縛脫。
　祖隨上座¶衲僧家。
　黑白未分提一著。
　春風吹夢歸故鄉。¶
　大道無塵穩下脚。
　今夜寥寥松月寒。
　舊巢不¶見千年鶴。」
#+END_VERSE
¶

#+BEGIN_VERSE
「　生也不道死也不道。
　深固幽遠無人能到。
　今¶日為了宗上座。
　指出五路頭。
　放開一線道。
　正¶來偏去兮兔浴星河。
　出離入微兮猿啼月嶠。」
#+END_VERSE
¶

#+BEGIN_VERSE
「　死活路岐非異道。
　虛而靈兮空而妙。
　趙州曾¶問賣油翁。
　不許夜行投曉到。
　諸禪德。
　若向者
<pb:KR6q0070_T_007-0083c>¶裏會得。
　先天地生而不為早。
　後天地生而不¶為老。
　識取天台把[竺-二+帚]人。
　寒巖有雪無人掃。」
#+END_VERSE
¶

#+BEGIN_VERSE
「　無位真人出面門。
　神通游戲日紛紛。
　如今放¶下󰑁頭去。
　大地山河無處存。
　大眾且道。
　從什¶麼處去。
　須知雲外千峯頂。
　別有靈松帶露寒。」
#+END_VERSE
¶

為育王聰和尚起龕云。
#+BEGIN_VERSE
「　收爽氣吞秋。
　老驥放¶出厩。
　蒼鷹掣斷韝。
　妙存群象外。
　機轉一絲頭。¶
　向去西風能墮葉。
　却來明月解隨流。」
#+END_VERSE
¶

入塔師舉骨云。
#+BEGIN_VERSE
「　悠悠身世夢回休。
　一穴山根¶痊骨頭。
　有力負趨今始覺。
　定知夜壑不藏舟。¶
　歸去來兮記得路不。
　葉落歸根天地秋。
　劫外¶清虛兮自然神照。
　壺中寬廓兮不礙仙游。
　正¶恁麼時。
　當恁麼去。」
#+END_VERSE
¶

入塔云。
#+BEGIN_VERSE
「　人間夢破那邊游。
　妙淨真明月魄秋。¶
　理智如如分化迹。
　正偏歷歷轉機頭。
　蟄龍須¶要吟枯木。
　活眼何妨照髑髏。
　記取行行通變¶路。
　青山黯黯白雲浮。」
#+END_VERSE
¶

入塔云。
#+BEGIN_VERSE
「　緣集成身。
　蘊壞成塵。
　長生路上往來¶人。
　而今撒手還家也。
　霽色含秋月一輪。」
#+END_VERSE
¶

入塔云。
#+BEGIN_VERSE
「　智入環中合本真。
　秋霜摩月淨無塵。¶
　十分清白傳家事。
　一點靈明舊主人。
　剪斷情¶緣三際夢。
　瀝乾識浪四溟津。
　是須莫坐他床¶榻。
　萬化樞機妙轉輪。」
#+END_VERSE
¶

入塔云。
#+BEGIN_VERSE
「　形質燒殘唯有骨。
　骨頭撒却元無物。¶
　一段靈光不覆藏。
　天上天下皆充塞。
　菩提變¶通之場。
　涅槃啟處之窟。
　隨陽雁回兮白雲外¶來。
　破夢鶴飛兮青天裏沒。」
#+END_VERSE
¶

入塔云。
#+BEGIN_VERSE
「　骨灰散却斷因緣。
　松靜風恬月正圓。¶
　去去去時須記取。
　壺中別是一家天。
　底時節
<pb:KR6q0070_T_007-0084a>¶須轉旋。
　退時是正進時偏。
　湛明清淨毘盧佛。¶
　不怕塵泥廝輥纏。
　惺惺著恁麼去。」
#+END_VERSE
¶

入塔云。
#+BEGIN_VERSE
「　幻滅非無。
　圓覺非有。
　虛而長靈者誰。¶
　死而不亡曰壽。
　嚴風摩洗天容清。
　寒木搖落¶山骨秀。
　虛明田地歸去來。
　半夜長空月如¶晝。」
#+END_VERSE
¶
宏智禪師廣錄卷第七¶

