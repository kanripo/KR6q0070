# -*- mode: mandoku-view; -*-
#+DATE: 2016-06-08 14:00
#+TITLE: 宏智禪師廣錄
#+PROPERTY: CBETA_ID T48n2001
#+PROPERTY: ID KR6q0070
#+PROPERTY: SOURCE Taisho Tripitaka Vol. 48, No. 2001
#+PROPERTY: VOL 48
#+PROPERTY: BASEEDITION T
#+PROPERTY: WITNESS CBETA
#+PROPERTY: LASTPB <pb:KR6q0070_T_009-0101a> ¶¶¶¶¶¶¶¶¶¶¶¶¶
#+PROPERTY: JUAN 9
¶
¶

 宏智禪師廣錄卷第九¶

* 正覺引¶

真精進而離妄。法供養以無疵。妙莊嚴以從¶
緣。慧方便而不縛。毘盧性空而智身了了。普¶
賢毛孔而法界重重。仰之高鑽之堅。涅不緇¶
磨不磷。珊瑚瀛海夜潮。飲其光明。薝蔔叢林¶
春律。洗其寒色。齊物蝶翻乎夢。截流鷗赴于¶
盟。四明玲瓏巖寺。束篾住山幾三十年。眾集¶
食貧。躬出持鉢。仍承化士。循乞以供。寫幻儀¶
須鄙語。隨處見人得助談柄。僧編欲刻。家醜¶
莫揚。且夫知之者愚。言之者失。祖證明之親¶
到。佛開演之恐迷。面壁燈聯。心空光發。神游¶
其奧。靈靈自照而體虛。道得其全。綿綿若存¶
而用細。鼻孔車載不起。舌頭鉗拔不伸。祖意
<pb:KR6q0070_T_009-0101b>¶
窮而通。佛事光而備。劍揮空而縱橫出礙。珠¶
受影而趣舍相隨。雲鳥無章。風鈴自韻。秋蟲¶
之語。木蠧之文。相傳佛選器同。向道宗全說¶
半。比丘(師儼)請為之引。紹興二十七年夏安居¶
日。正覺書。¶
¶

* 明州天童覺和尚真贊
:PROPERTIES:
:head: 明州天童覺和尚真贊
:END:
¶
侍者師儼編¶

** 六代祖師畫像贊并引
:PROPERTIES:
:head: 六代祖師畫像贊并引
:END:
¶

天童乞食于黃巖。用祥上人。出六代祖師¶
畫像。以贊見託。原所以為祖者。直明第一¶
頭事。因緣建立。皆兒孫分上。祖不云乎。不¶
與凡聖同躔。超然名之曰祖。繁枝遠派。應¶
化機用。妙得根源。自然隨順。斯不言可諭。¶
茲幸隨喜稽首贊云。¶

*** 初祖達磨禪師
:PROPERTIES:
:head: 初祖達磨禪師
:END:
¶

#+BEGIN_VERSE
「　西付不了。
　東行相討。
　大乘氣遙。
　少林春早。
　九¶年面壁。
　求人而急。
　三拜髓傳。
　得嗣而賢。
　蘆華¶明月夜船轉。
　水遠天低秋色連。」
#+END_VERSE
¶

*** 二祖大祖禪師
:PROPERTIES:
:head: 二祖大祖禪師
:END:
¶

#+BEGIN_VERSE
「　立雪齊腰。
　求法斷臂。
　有志忘諸軀。
　無心契諸¶己。
　了了常知。
　其知密微。
　妙不借口。
　的自傳¶衣。
　全功歸父底時節。
　拈轉虛空絕所依。」
#+END_VERSE
¶

*** 三祖監智禪師
:PROPERTIES:
:head: 三祖監智禪師
:END:
¶

#+BEGIN_VERSE
「　道無揀擇。
　宗非促延。
　死生外著。
　清白家傳。
　覓¶罪性空。
　廓然大同。
　妙盡亡能境。
　機回却借¶功。
　虛明自照。
　靡心識。
　海月靈犀夜魄通。」
#+END_VERSE
¶

*** 四祖大醫禪師
:PROPERTIES:
:head: 四祖大醫禪師
:END:
¶

#+BEGIN_VERSE
「　授屈眴衣。
　秉毘盧印。
　師坐西山。
　名稱東震。
　蜂
<pb:KR6q0070_T_009-0101c>¶服之粉兮春蜜之滋。
　蚌腸之珠兮夜蟾之孕。¶
　遠氣呈祥靈枝發旁。
　牛頭接得融居士。
　華鳥¶不來庵外忙。」
#+END_VERSE
¶

*** 五祖大滿禪師
:PROPERTIES:
:head: 五祖大滿禪師
:END:
¶

#+BEGIN_VERSE
「　奇女之兒。
　雙峯之嗣。
　傳衣世稱乎妙齡。
　栽松¶我愧乎頹齒。
　前後兩身。
　古今一心。
　孤鸞風舞¶玻璃鏡。
　長鯨月𩥇珊瑚林。
　鉢盂狤獠人將云。¶
　幾夜春坊無碓音。」
#+END_VERSE
¶

*** 六祖大監禪師
:PROPERTIES:
:head: 六祖大監禪師
:END:
¶

#+BEGIN_VERSE
「　廣南樵夫。
　淮西行者。
　明珠走盤。
　黃金出冶。¶
　透影像兮凡聖罔得同塵。
　續光明兮家世自¶然不夜。
　眾星之拱斗之魁。
　百川之趨海之下。¶
　棄鉢袋而逃。
　提不起而懇招。
　非風旛之搖。
　示¶即物之情超。
　葉落歸根兮來時無口。
　百千三¶昧兮九牛一毛。」
#+END_VERSE
¶

*** 真歇清了跋
天童老師。未下筆之前。祖師鼻孔。一時穿¶
却了也。事不獲已。更拈出這箇語話。當面¶
直指。使人讀是贊無別贊。言下知歸即自¶
贊也。見是祖無別祖。可中默契即自祖也。¶
夫如是則正佛祖之眉目。而風彩不彰。五¶
葉一華。隨處春色。嗚呼晝夜。孰不與祖師¶
同起同坐一出一沒耶。仰山云。不道見。只¶
是不別。真歇清了跋。¶

*** 老禪士珪書
四明天童禪師。作六代祖師畫像贊。意真¶
語妙。超佛越祖。明眼漢筆墨間。自別有¶
孔竅。非世間文字章句之學。所能髣髴也。¶
平日甚富。恨未盡見之耳。後學讀此贊。廼¶
知大善知識寓妙意於此本。可忘乎。紹興¶
癸亥三月初十日。老禪士珪書。
<pb:KR6q0070_T_009-0102a>¶

** 雪竇宗長老茲寫師像以授天童知事壁龕而掛之乞語書其上
:PROPERTIES:
:head: 雪竇宗長老茲寫師像。以授天童知事。¶
壁龕而掛之乞語。書其上
:END:
¶

#+BEGIN_VERSE
「　妙藏絕隣。
　畢竟無身也。
　清虛之理真。
　幽靈獨¶神。
　須臾返色也。
　自照之智親。
　雲寒有雪意。
　天¶遠連秋津。
　緣起佛種。
　覺生幻塵。
　語細音柔。
　丹¶山鳳鶵之韻。
　目深眉重。
　檀林師子之顰。
　借位¶途中賓主。
　借功門裏君臣。
　洞水逆流。
　望雲巖¶而半肯。
　曹山顛酒。
　知清稅未全貧。
　曲木床頭¶握麈尾。
　心傳一句付其人。」
#+END_VERSE
¶

** 大寧悟長老寫師像求贊
:PROPERTIES:
:head: 大寧悟長老寫師像求贊
:END:
¶

#+BEGIN_VERSE
「　眼睛活髑髏乾。
　妙在離微轉處看。
　魚潛水而¶秋痕愈碧。
　鶴臥松而月夢猶寒。
　應呼之神居¶谷。
　隨色之珠走盤。
　影響黏誰眉得用。
　斵泥餘¶地鼻無漫。」
#+END_VERSE
¶

** 萬壽暉長老寫師像求贊
:PROPERTIES:
:head: 萬壽暉長老寫師像求贊
:END:
¶

#+BEGIN_VERSE
「　空而無痕。
　綿綿體之若存。
　卓而莫群。
　恰恰用¶之不勤。
　光明破夜月淡泞。
　出山雲無得而得。¶
　不聞而聞。
　少林之傳默默。
　靈山之笑欣欣。
　龍¶雷相送魚燒尾。
　豹霧俄披虎炳文。
　齊物飄飄¶兮。
　流夢似隨蝴蝶去。
　亡機蕩蕩兮。
　清閒還與¶白鷗分。」
#+END_VERSE
¶

** 保福萃長老寫師像求贊
:PROPERTIES:
:head: 保福萃長老寫師像求贊
:END:
¶

#+BEGIN_VERSE
「　少食棗而齒黃。
　老飽鹽而癭亡。
　兔分月魄入¶犀角。
　蜂採華滋歸蜜房。
　源深流長。
　體明用光。¶
　巍巍堂堂。
　煒煒煌煌。
　檀篆香消默無語。
　烏藤¶相伴倚繩床。」
#+END_VERSE
¶

** 清潭榮長老寫師像求贊
:PROPERTIES:
:head: 清潭榮長老寫師像求贊
:END:
¶

#+BEGIN_VERSE
「　家山水兮靜忘處所。
　友魚鳥兮動忘爾汝。
　默¶默之得誰傳。
　的的之宗自舉。
　氷壺春未回。
　而
<pb:KR6q0070_T_009-0102b>¶痕垢無些。
　玉林月已上而清光有許。
　湛存此¶箇宗乘。
　肯壞人家男女。
　黃梅之鉢笑夜偷。
　少¶室之衣疑浪與。
　方徹地區。
　圓該天宇。
　神發幽¶而空谷應呼。
　聲出礙而霜鐘忽杵。」
#+END_VERSE
¶

** 光孝恭長老寫師像求贊
:PROPERTIES:
:head: 光孝恭長老寫師像求贊
:END:
¶

#+BEGIN_VERSE
「　問者不親。
　傳者不真。
　默成之性。
　空照而神。
　湛¶存而無像。
　幽靈而絕隣。
　赫鑪冶而鑄其器。
　吹¶風烟而造其春。
　建立諸幻。
　發明至淳。
　匠手之¶揮斤刃利。
　蠅泥之去鼻端塵。
　其斵有信。
　其受¶難人。
　偃蹇之松兮。
　獨扶疎於雪試。
　𦤞卼之石¶兮。
　幾破碎於雷瞋。」
#+END_VERSE
¶

** 能仁翼長老寫師像求贊
:PROPERTIES:
:head: 能仁翼長老寫師像求贊
:END:
¶

#+BEGIN_VERSE
「　行脚句親。
　住山迹陳。
　默有餘味。
　言還失真。
　金¶發響而出礙。
　玉雕文以喪純。
　胸中器宇。
　眉底¶精神。
　虎生三日食牛氣。
　海闊萬里吞舟鱗。
　性¶得全提鼻。
　心傳不挂脣。
　白雪家庭兮。
　獨立腰¶齊之士。
　紅蕉碁局兮。
　甞觀柯爛之人。」
#+END_VERSE
¶

** 南明慧長老寫師像求贊
:PROPERTIES:
:head: 南明慧長老寫師像求贊
:END:
¶

#+BEGIN_VERSE
「　髮之白兮蒼山雪寒。
　眼之冷兮遠水秋還。
　機¶自轉兮夜斗有柄。
　氣自清兮星河無瀾。
　谷應¶聲而亡像。
　珠受色而不瘢。
　瀛海潮落兮平且¶淨。
　天宇雲收兮虛更寬。
　萬化起滅兮默見其¶端。」
#+END_VERSE
¶

** 祖印漸長老寫師像求贊
:PROPERTIES:
:head: 祖印漸長老寫師像求贊
:END:
¶

#+BEGIN_VERSE
「　面孔誰傳。
　身心自然。
　鑑含萬像。
　海吞百川。
　錦¶機動而綵絲度。
　玉線透而金針聯。
　說法借口。¶
　嚇人空拳。
　平等莫移兮。
　任鶴長而鳧短。
　縱橫¶從變兮。
　爻坤斷而乾連。」
#+END_VERSE
¶

** 淨居照長老寫師像求贊
:PROPERTIES:
:head: 淨居照長老寫師像求贊
:END:

<pb:KR6q0070_T_009-0102c>¶

#+BEGIN_VERSE
「　真乘無門兮佛佛道同。
　面壁有句兮祖祖心¶空。
　靜居方外智入環中。
　借功明寂默。
　借伴入¶樊籠。
　十方周匝。
　三世混融。
　剎剎塵塵齊說法。¶
　見聞互換自相通。」
#+END_VERSE
¶

** 報願慧長老寫師像求贊
:PROPERTIES:
:head: 報願慧長老寫師像求贊
:END:
¶

#+BEGIN_VERSE
「　水秋而清。
　月寒而明。
　萬機休罷。
　三際齊平。
　塵¶消却到法身住。
　幻起還從佛口生。
　長天之覆。¶
　大地之擎。
　諸祖與之同道。
　眾彙與之同行。
　龜¶毛拂而握竪。
　兔角杖而膝橫。
　更無一物借來¶底。
　招手憨僧作證成。」
#+END_VERSE
¶

** 能仁仁長老寫師像求贊
:PROPERTIES:
:head: 能仁仁長老寫師像求贊
:END:
¶

#+BEGIN_VERSE
「　大圓鏡性。
　平等智心。
　老兔臥寒兮清炯炯明¶月之窟。
　長鯨𩥇海兮光漾漾珊瑚之林。
　千里¶雪翻波渺渺。
　百川潮漲水深深。
　鵬搏鯤蛻殼。¶
　子和鶴鳴陰。
　隨應還游刃。
　相逢有賞音。」
#+END_VERSE
¶

** 惠首座寫師像求贊
:PROPERTIES:
:head: 惠首座寫師像求贊
:END:
¶

#+BEGIN_VERSE
「　衰颯儀容。
　僶俛頹慵。
　玲瓏巖寺。
　夭矯雲松。
　艶¶冷晚秋菊。
　韻清霜曉鐘。
　剎剎塵塵三昧事。
　知¶音何處不相逢。」
#+END_VERSE
¶

** 璋監寺寫師像求贊
:PROPERTIES:
:head: 璋監寺寫師像求贊
:END:
¶

#+BEGIN_VERSE
「　杳杳冥冥。
　寒雁影沒而秋遠煙青。
　寂寂惺惺。¶
　老蠶繭就而風高葉零。
　天機靜時活。
　道環虛¶處靈。
　瀛之涵崧之鎮。
　乾之健坤之寧。
　海運鵬¶搏氣宇揚揚。
　而吞舟魚蛻。
　霧披豹變文章炳¶炳。
　而嘯風虎猛。
　少林之燈未續兮。
　洛陽人腰¶齊雪庭。
　黃梅之衣欲傳兮。
　狤獠祖步移碓桯。¶
　物不當情而氷凌脚快。
　鱗或燒尾兮電火氣¶腥。
　諸塵崝嶸乎影響。
　三昧游戲于眺聆。
　跛跛¶挈挈也其行自信。
　哆哆和和也其言不輕。
　家
<pb:KR6q0070_T_009-0103a>¶法冷淡子孫寧馨。
　心歲寒而松柏試雪。
　色清¶白兮河漢含星。
　鳴陰之鶴癯而壽。
　巢蓮之龜¶小而齡。
　棊局未散柯爛樵丁。」
#+END_VERSE
¶

** 參頭智舒與眾行者寫師像求贊
:PROPERTIES:
:head: 參頭智舒與眾行者寫師像求贊
:END:
¶

#+BEGIN_VERSE
「　背鮐齒鯢。
　皮鷄髮鶴。
　西北出家。
　東南行脚。
　選¶佛到空覺覺空。
　為人除藥病病藥。
　夕壑雲生。¶
　秋潭月落。
　偏正機輪。
　方圓枘鑿。
　蝴蝶之春¶夢栩栩而物齊。
　白鷗之野盟飄飄而閒樂。
　妙¶觸無當沖。
　應何作。
　劍之揮空而彼此不痕。¶
　珠之受影而自他相若。
　氣韻巖稜音旨拗斡。¶
　跛跛挈挈兮有底迃疎。
　哆哆和和兮不空羂¶索。」
#+END_VERSE
¶

** 湯壽鄉察推寫真求贊
:PROPERTIES:
:head: 湯壽鄉察推寫真求贊
:END:
¶

#+BEGIN_VERSE
「　形儀潦倒。
　氣貌寒槁。
　野雲自閒。
　巖樹誰老。
　性¶元靜而妙存。
　體本真而空了。
　幻世應諸緣。
　荒¶田不揀草。
　風烟望斷兮鴻影冥冥。
　天水相連¶兮秋容渺渺。」
#+END_VERSE
¶

** 錢郎中寫真求贊
:PROPERTIES:
:head: 錢郎中寫真求贊
:END:
¶

#+BEGIN_VERSE
「　勝淨明心。
　混融古今。
　河漢之氣清秋闊。
　牛斗¶之光寒夜深。
　機歷歷兮錦梭吐緒。
　道綿綿兮¶玉線聯針。
　月漾珊瑚海。
　春回薝蔔林。
　法法變¶通手段。
　塵塵出礙胸襟。
　明鏡誰嫌差別像。
　空¶山自答合同音。」
#+END_VERSE
¶

** 張漢鄉寫真求贊
:PROPERTIES:
:head: 張漢鄉寫真求贊
:END:
¶

#+BEGIN_VERSE
「　頂覆白雪。
　眼橫碧波。
　清霜濡斗柄。
　古壁掛龍¶梭。
　少林之華未老。
　曹溪之鏡非磨。
　所得幾何。¶
　家傳不多。
　飽諳雲水三條篾。
　釣盡江湖一片¶蓑。」
#+END_VERSE
¶

** 張監稅寫真求贊
:PROPERTIES:
:head: 張監稅寫真求贊
:END:

<pb:KR6q0070_T_009-0103b>¶

#+BEGIN_VERSE
「　幽討厥初。
　湛存若虛。
　體明無盡。
　氣清有餘。
　太¶行之雪厭屋。
　黃河之氷載車。
　豹霧變文之虎。¶
　龍雷燒尾之魚。
　風烟濡膩。
　草木光舒。
　根根塵¶塵了了。
　法法念念如如。
　舂坊行者得衣鉢。
　可¶信心傳不在書。」
#+END_VERSE
¶

** 智宣直歲寫師像求贊
:PROPERTIES:
:head: 智宣直歲寫師像求贊
:END:
¶

#+BEGIN_VERSE
「　霜顱雪髭。
　壑眼巖眉。
　崑崙源我據。
　渾沌鑿誰¶持。
　雁行沒處秋天闊。
　華氣繁時春日遲。
　諸塵¶出礙妙觸無疵。」
#+END_VERSE
¶

** 禪人并化主寫真求贊
:PROPERTIES:
:head: 禪人并化主寫真求贊
:END:
¶

#+BEGIN_VERSE
「　雲橫其肩。
　雪覆其顛。
　空空養慧。
　兀兀忘緣。
　月¶射珊瑚兮。
　海發光而不夜。
　松生琥珀兮。
　根擁¶膏而有年。
　性惟平等。
　道法自然。
　鈐鎚之在握。¶
　杖拂之當拳。
　豹霧披梓樹之野。
　龍雷吼桃華¶之川。
　雲水叢林秋。
　與老成之氣韻。
　溪山草木¶春曾醞釀於風煙。
　兒孫之力學。
　佛祖之家傳。¶
　針線之關度。
　龕燈之焰聯。
　向道龍門無宿客。¶
　而今龜鶴盡成仙。」
#+END_VERSE
¶

#+BEGIN_VERSE
「　氣清水秋。
　骨寒木槁。
　青眼柳春深。
　白頭山雪¶早。
　具大人相也。
　空落不驚。
　有大力量也。
　風吹¶便倒。
　箇些妙處難傳。
　向道畫工草草。」
#+END_VERSE
¶

#+BEGIN_VERSE
「　松節老剛。
　巖稜早霜。
　鷗閒沙漠漠。
　雁沒煙蒼¶蒼。
　爻象乾連坤斷。
　形器規圓矩方。
　鬧市相逢¶聊舉似。
　東家杓短西家長。」
#+END_VERSE
¶

#+BEGIN_VERSE
「　淵默湛存。
　道超見聞。
　真照本有。
　妙盡新勳。
　虛¶谷之神兮大千界滿。
　明月之影兮百億身分。¶
　無住也浮萍流水。
　自由也飛鳥行雲。
　得之有¶據。
　用之不勤。」
#+END_VERSE
¶

#+BEGIN_VERSE
「　口闊鼻隆。
　神靜心空。
　雪蘆岸稜遠。
　水天秋色
<pb:KR6q0070_T_009-0103c>¶同。
　夜寒北斗垂金柄。
　月落西山藏玉弓。
　真機¶宛轉。
　幻住圓融。
　古佛自然交露柱。
　翻手覆手¶看變通。」
#+END_VERSE
¶

#+BEGIN_VERSE
「　巖壑之間草木之陽春。
　江湖之上風煙之精¶神。
　髮鬚野雪眉目秋津。
　淵默入寒蟾之窟。
　圓¶明養老蚌之珍。
　步步入塵。
　門門出身。
　莫愁指¶端兮焦尾之曲。
　可意鉤上兮赤稍之鱗。」
#+END_VERSE
¶

#+BEGIN_VERSE
「　身閒類莫收。
　心靜情不流。
　片月自炯炯。
　孤雲¶長悠悠。
　顛毛衰白高山雪。
　眉目寒清古㵎秋。¶
　把似春風些子妙。
　施于草木十方周。」
#+END_VERSE
¶

#+BEGIN_VERSE
「　太行盤紆。
　黃河泄舒。
　肝膽明潔。
　胸膺廓虛。
　清¶風未生齒頰。
　白雪已上眉鬚。
　少林之默無他¶說。
　黃梅之舂不識書。
　徹見本來人面目。
　名言¶安敢妄分疎。」
#+END_VERSE
¶

#+BEGIN_VERSE
「　識浪瀝乾。
　肚皮束寬。
　口翻瀾而海闊。
　髮垂雪¶而山寒。
　妙傳家法髑髏眼。
　巧幻神通赤肉團。¶
　相隨來也。
　搥鑿無瘢。」
#+END_VERSE
¶

#+BEGIN_VERSE
「　山覆雪兮一顛白。
　水深秋兮兩眼青。
　卦爻初¶作象。
　皮骨自成形。
　混沌已前之樸。
　陰陽未判¶之靈。
　道傳不出世佛。
　義備勿開題經。
　應兮雲¶月用也雷霆。
　有守而涵海鎮嶽。
　無羈而斷梗¶流萍。」
#+END_VERSE
¶

#+BEGIN_VERSE
「　癡坐頹然。
　山空壑乾。
　離微出入。
　偏正往還。
　千¶年琥珀之松兮。
　鶴巢夢冷。
　半夜珊瑚之月兮。¶
　鯨𩥇波寒。
　全功及盡。
　借路何難。
　轉步而回叢¶林也津津和氣。
　放口而說河漢也浩浩翻瀾。¶
　道逢作者誰敢相謾。」
#+END_VERSE
¶

#+BEGIN_VERSE
「　妙傳乎真轉側而神。
　赤脚劫空歸去路。
　白頭¶借伴却來人。
　無心分物我。
　何處著根塵。
　煙柳
<pb:KR6q0070_T_009-0104a>¶鶯華鬧浩浩。
　太平時節大家春。」
#+END_VERSE
¶

#+BEGIN_VERSE
「　炯炯寒瞳。
　絲絲衰鬢。
　丘壑之姿。
　煙霞之韻。
　據¶坐而心空。
　森羅而海印。
　中虛也乾而成離。
　內¶動也艮而變震。
　雲行而用閑。
　電掣而機迅。
　狤¶獠人不惹塵埃。
　黃梅祖親傳屈眴。」
#+END_VERSE
¶

#+BEGIN_VERSE
「　兀兀心傳。
　了了忘緣。
　葉零白露。
　雲散青天。
　玉¶轂兔推。
　而洗開夜色。
　銀籠鶴出。
　而飛度寒¶煙。
　借功明位。
　借伴入[邱-丘+(厂@墨)]。
　應無爽而理之平等。¶
　用不勤而道之自然。
　相逢識者。
　便與開拳。」
#+END_VERSE
¶

#+BEGIN_VERSE
「　頂雪抗春。
　目寒射人。
　蓑裹江湖雨。
　斗浮河漢¶津。
　拙忘機兮抱甕。
　妙不傳兮斵輪。
　谷鳥巖華¶自聲色。
　十方普現剎塵身。」
#+END_VERSE
¶

#+BEGIN_VERSE
「　氣貌稜稜。
　眉目溫溫。
　一脈之分派。
　發崑崙之¶源。
　百川之吞潮。
　落珊瑚之根。
　風煙清遠秋之¶痕。
　草木秀拔春之恩。
　古壁之梭兮蟄龍之骨。¶
　寒潭之璧兮夜月之魂。
　老髮衰髭。
　頂雪頷絲。¶
　方頭似鑿。
　鈍口如椎。
　相逢閒受用。
　慣喫落便¶宜。
　蒲鞋價賤陳尊宿。
　漿水錢還王老師。
　法不¶當情兮。
　平等得定慧之學。
　心無所住兮。
　自然¶見離微之時。」
#+END_VERSE
¶

#+BEGIN_VERSE
「　松石歲寒。
　雲月高閑。
　野雪髮鬚上。
　秋波眉睫¶間。
　用持智柄。
　靜入道環。
　覺心了了。
　幻事斑¶斑。
　草木精神兮。
　風流自得。
　叢林氣像兮。
　春信¶誰慳。」
#+END_VERSE
¶

#+BEGIN_VERSE
「　雪浸髮根。
　秋生眼稜。
　明月泉頭客。
　清風樓上¶僧。
　潮翻麈尾兮蹴踏龍象。
　風旋羊角兮變化¶鯤鵬。
　主盟佛事最得人憎。」
#+END_VERSE
¶

#+BEGIN_VERSE
「　三河野人。
　兩淅社賓。
　湛存該理智。
　妙觸出根¶塵。
　烏藤行脚叢林事。
　鈯斧住山雲水身。」
#+END_VERSE

<pb:KR6q0070_T_009-0104b>¶

#+BEGIN_VERSE
「　枯木形骸。
　野雲蹤跡。
　照兮夜色月摩。
　默也潭¶空秋入。
　三千界露半身。
　九萬里成一息。
　隨類¶應緣。
　何翅百億。」
#+END_VERSE
¶

#+BEGIN_VERSE
「　巖巖山有秋痕。
　淡淡雲無宿根。
　入極一默之¶底。
　出成三昧之門。
　用不勤湛若存。
　澄弗清兮¶攪不渾。」
#+END_VERSE
¶

#+BEGIN_VERSE
「　漆黑眸子。
　梔黃面皮。
　智靜霽月相照。
　身閒野¶雲不羈。
　該抹把手陳尊宿。
　細膩點頭王老師。¶
　針兮線兮明聯暗綴。
　音兮律兮自拍獨吹。
　爾¶道是誰。
　芙蓉之孫兮丹出之兒。」
#+END_VERSE
¶

#+BEGIN_VERSE
「　稜稜之山早雪。
　淵淵之水先秋。
　靜也虛谷之¶應。
　動也閑雲之流。
　自憐方外專默。
　誰與環中¶至游。」
#+END_VERSE
¶

#+BEGIN_VERSE
「　雲山之姿。
　水月之像。
　大海之容。
　太虛之量。
　受¶也的的無心。
　應也頭頭離相。
　隨緣有照兮。
　妙¶而不痕。
　徹底亡依兮。
　空而不蕩。」
#+END_VERSE
¶

#+BEGIN_VERSE
「　默有心傳。
　休將相觀。
　煙巢鶴夢。
　月窟蟾寒。
　靜¶裏萬緣藏鼻孔。
　笑中百事見眉端。
　而今鬚髮¶點半白。
　向道叢林歷百難。」
#+END_VERSE
¶

#+BEGIN_VERSE
「　只是箇人。
　到處分身。
　萬水中間月。
　百華頭上¶春。
　不外一法。
　不受諸塵。
　生處熟也疎處親。
　默¶時說也靜時神。
　鉢盂著飯飽還喜。
　柱杖入拳¶飢放嗔。」
#+END_VERSE
¶

#+BEGIN_VERSE
「　一相無相虛空等量。
　一身多身物像俱春。
　動¶也出岫之雲。
　靜也居谷之神。
　現形說法也剎¶剎塵塵。」
#+END_VERSE
¶

#+BEGIN_VERSE
「　看看變態毫端。
　春風不泮顛毛雪。
　秋色自摩¶眸子寒。
　笑添面孔兩眉展。
　參飽肚皮三篾寬¶坐曲木床。
　握烏藤杖。
　鑄佛祖之楷模。
　活叢林
<pb:KR6q0070_T_009-0104c>¶之氣像。
　爾莫來虎口撩鬚。
　誰更敢蛇頭揩痒。」
#+END_VERSE
¶

#+BEGIN_VERSE
「　山寒帶雪痕。
　春信入華根。
　造化豈無柄。
　區分¶自有門。
　出出沒沒也。
　俱承此恩。」
#+END_VERSE
¶

#+BEGIN_VERSE
「　髑髏歷乾。
　鼻孔覺寬。
　廓空三際。
　不立毫端。¶
　面目風霜殺。
　身心水月寒。
　情塵淨盡兮。
　萬像¶齊觀。」
#+END_VERSE
¶

#+BEGIN_VERSE
「　寒肩自高。
　飢眼較大。
　烏藤瘦握拳。
　曲木默據¶座。
　無言而獨靈。
　有唱而誰和。
　秋摩水色兮清¶絕瘢痕。
　春入華枝兮妙亡程課。」
#+END_VERSE
¶

#+BEGIN_VERSE
「　衰髮半白。
　笑面微紅。
　野水秋無像。
　叢林春有¶功。
　華繁紛夢蝶。
　天遠沒飛鴻。
　借問分身幾許。¶
　相隨南北西東。」
#+END_VERSE
¶

#+BEGIN_VERSE
「　舌頭肉一臠。
　口唇皮。
　兩片有時說道談禪。
　忽¶地轟雷掣電。
　萬機影銷。
　一色功轉。
　本來無物¶鏡非臺。
　胡漢不痕何所見。」
#+END_VERSE
¶

#+BEGIN_VERSE
「　風觀癡甚。
　形骸老生。
　眉稜陰覺重。
　鼻息靜還¶清。
　二儀未兆。
　一點圓明。
　霜洗斗牛濕。
　秋晴河¶漢橫。
　莫將毫忽痕空性。
　向道環中長太平。」
#+END_VERSE
¶

#+BEGIN_VERSE
「　身心山野。
　面目草灰。
　默說一句。
　明暗全該。
　機¶流電天上之火。
　動發陽地中之雷。
　變化窮通¶有許事。
　向道俱從恁麼來。」
#+END_VERSE
¶

#+BEGIN_VERSE
「　靜據胡床。
　久而愈芳。
　默亡痕黑白。
　貧不覺蒼¶黃。
　住無相兮龜之藏。
　行無章兮鳥之翔。
　月爛¶爛而魚吞光。
　華菲菲而蜂採音。
　相隨來也觸¶處堂堂。」
#+END_VERSE
¶

#+BEGIN_VERSE
「　眉下眼深。
　額上骨隆。
　說禪口窄。
　受道心空。
　閑¶閑無伎倆默默有家風。
　片月濯磨秋更白。
　百¶華點染春能工。」
#+END_VERSE
¶

#+BEGIN_VERSE
「　暗而明虛而盈。
　水天秋色共。
　月晝夜潮平。
　無
<pb:KR6q0070_T_009-0105a>¶在不在。
　無生不生。
　諸塵隨起倒。
　萬化得縱橫。¶
　默默大全兮壁挂閑口。
　堂堂正受兮誰粘惡¶名。」
#+END_VERSE
¶

#+BEGIN_VERSE
「　這樣師僧。
　面目可憎。
　名摸還不似。
　藏覆又何¶曾。
　虛空闊無工夫挂劍。
　滄海深有伎倆挑燈。¶
　抖擻頭陀備。
　玲瓏道者稜。
　入閩借問何如箇¶能。」
#+END_VERSE
¶

#+BEGIN_VERSE
「　心閑不被身礙。
　飯飽仍嫌口多。
　妙應群機活¶卓卓。
　默傳一句圓陀陀。
　呈似了也。
　還相識麼。」
#+END_VERSE
¶

#+BEGIN_VERSE
「　鼻筒直眼眶深。
　默時自覺失却口。
　妙處誰會¶相傳心。
　便與麼只如今。
　影中辨取兮戶挂凋¶林。」
#+END_VERSE
¶

#+BEGIN_VERSE
「　這箇儀形。
　叢林飯丁。
　春山有雪髮衰白。
　秋水¶無風眼冷青。
　妙明田地。
　淨濁門庭。
　萬緣不倚¶活卓卓。
　一事不著空靈靈。
　把手與藥兮誰尋¶本草。
　問津指源兮自得圖經。」
#+END_VERSE
¶

#+BEGIN_VERSE
「　形儀淡如。
　胸腹空虛。
　懶不學佛。
　鈍不知書。
　靜¶應諸緣而無外。
　默容萬像而有餘。
　齊物而夢¶蝶。
　樂性而觀魚。
　渠正是我兮我不是渠。」
#+END_VERSE
¶

#+BEGIN_VERSE
「　靈靈一物。
　名模不得。
　長鯨居滄海之淵。
　老兔¶臥明月之窟。
　已展不縮。
　拗直作曲。
　只麼贏時¶會也無。
　不須喝彩兮盤中雙六。」
#+END_VERSE
¶

#+BEGIN_VERSE
「　似則不是。
　是則不似。
　動兮行雲。
　靜兮止水。¶
　能隨緣不墮類。
　百草頭上老僧。
　二儀已前自¶己。
　莫將此箇形骸。
　枉挂他人唇齒。」
#+END_VERSE
¶

#+BEGIN_VERSE
「　靜掩雙皮。
　喜揚兩眉。
　秋容清水色。
　春信鬧華¶枝。
　跛跛挈挈。
　憨憨癡癡。
　摩觸家風兮鼻孔纍¶垂。」
#+END_VERSE
¶

#+BEGIN_VERSE
「　聞名不如見面。
　都盧是箇一件。
　風埃鬧處常
<pb:KR6q0070_T_009-0105b>¶閒。
　行市貴時却賤。
　圓珠不撥轉。
　精金久磨煉。¶
　觸犯機鋒兮青天流電。」
#+END_VERSE
¶

#+BEGIN_VERSE
「　鬚髮老如。
　眉目清亮。
　秋生野水之中。
　雪照寒¶山之上。
　湛海之心。
　吞川之量。
　頭頭不爽機¶宜。
　處處相投穩當。」
#+END_VERSE
¶

#+BEGIN_VERSE
「　依樣畫胡盧。
　相逢識也無。
　蹉過了豐城埋劍。¶
　覷得破合浦還珠。」
#+END_VERSE
¶

#+BEGIN_VERSE
「　髮白寒山有雪。
　眼深秋井澄波。
　混沌鑿那亡¶大道。
　崑崙源自發長河。
　一笑十方三世事。
　不¶妨隨處薩婆訶。」
#+END_VERSE
¶

#+BEGIN_VERSE
「　山高早雪水深先秋。
　功勳極處退一步。
　黑白¶前時贏一籌。
　相隨來也還知否。
　南北東西得¶自由。」
#+END_VERSE
¶

#+BEGIN_VERSE
「　身兮芭蕉。
　口兮葛藤。
　雪乞人天飯。
　光傳佛祖¶燈。
　機活作春像。
　念冷摩風稜。
　金針玉線兮誰¶我繩繩。」
#+END_VERSE
¶

#+BEGIN_VERSE
「　髮作殘雪之白。
　目帶深秋之寒。
　春山未暖。
　野¶水無瀾。
　家風摩鼻孔。
　好事上眉端。
　三世因緣¶兮半身而應。
　十方剎海兮一吸而乾。」
#+END_VERSE
¶

#+BEGIN_VERSE
「　寒坐無言。
　孤藤在拳。
　片心群像外。
　一句萬機¶前。
　身閑眼活。
　盤滑珠旋。
　虛空故無壁落礙。¶
　解了十方三世緣。」
#+END_VERSE
¶

#+BEGIN_VERSE
「　道隨緣而不變。
　源赴汲而不枯。
　禪悅之食兮¶飽其腹。
　法空之座兮跏其趺。
　青原自喜有麟¶角。
　黃檗誰嫌捋虎鬚。」
#+END_VERSE
¶

#+BEGIN_VERSE
「　野水秋清。
　寒蟾夜明。
　氣像能虛白。
　家風自混¶成。
　鼻快筒直。
　眼瞋角生。
　太空同體而豁落。
　萬¶像同用而崢嶸。
　人間有飯飽皮袋。
　默默憨憨¶謝太平。」
#+END_VERSE

<pb:KR6q0070_T_009-0105c>¶

#+BEGIN_VERSE
「　老態垂垂。
　歲月浸欺。
　半頭生白髮。
　瘦骨裹黃¶皮。
　情閑用而活。
　句妙默而知。
　河闊斗寒雲靜¶夜。
　天無四壁風披披。」
#+END_VERSE
¶

#+BEGIN_VERSE
「　眉垂而楊。
　口默而方。
　了見源底。
　淨極發光。
　月¶魂排夜色。
　斗氣濯秋霜。
　誰嫌眼上瞋生角。
　我¶道機前影不章。」
#+END_VERSE
¶

#+BEGIN_VERSE
「　面孔何如。
　雪髮霜鬚。
　秋明月窟。
　春發氷壺。
　妙¶盡還移步。
　功忘聊放鋤。
　拈來隨處成宗要。
　向¶道斯人德不孤。」
#+END_VERSE
¶

#+BEGIN_VERSE
「　白髮顱上。
　青瞳眉底。
　雪點疎林。
　秋明野水。
　萬¶像自相投。
　一靈還不倚。
　默默一塵入正受。
　歷¶歷諸塵三昧起。」
#+END_VERSE
¶

#+BEGIN_VERSE
「　淨而純中無一塵。
　純而淨中有萬應。
　眼睛明¶鼻孔正。
　更將折筯攪滄溟。
　令彼龍魚知水為¶命。」
#+END_VERSE
¶

#+BEGIN_VERSE
「　瀛涵崧鎮。
　深兮高兮。
　默默之得。
　類之不齊。
　一¶鼻直兩眉低。
　影像爾能半露。
　語言誰得全提。¶
　少林九年兮癡坐凄凄。」
#+END_VERSE
¶

#+BEGIN_VERSE
「　白髮星星。
　骨癯氣清。
　雪浸山嵂𡵉。
　秋在水渟¶泓。
　流琥珀兮㵎松老。
　射珊瑚而波月明。
　影落¶大千去也。
　何妨觸處崢嶸。」
#+END_VERSE
¶

#+BEGIN_VERSE
「　月犀得暈。
　霧豹養文。
　有通有變。
　或合或分。
　夜¶寒河濯斗。
　山潤石生雲。
　妙湛體前明歷歷。
　從¶交天下樂忻忻。」
#+END_VERSE
¶

#+BEGIN_VERSE
「　不寒不枯而秋頹。
　不淨不垢而春來。
　神虛而¶應。
　機發而回。
　分身慈氏。
　合掌善財。
　彈指作聲¶兮樓閣門開。」
#+END_VERSE
¶

#+BEGIN_VERSE
「　身心清恬。
　面目冷嚴。
　煙巢寒翠棲鳥夢。
　風漪¶綠淨游魚潛。
　蕩蕩兮眺聽自妙。
　閒閒兮聲色
<pb:KR6q0070_T_009-0106a>¶不粘。」
#+END_VERSE
¶

#+BEGIN_VERSE
「　看看氣味歷艱難。
　百城心膽老。
　三篾肚皮寬。¶
　秋晚長河淡。
　霜清北斗寒。
　哆哆和和兮休嫌¶冷語。
　點點閃閃兮定遭熱謾。」
#+END_VERSE
¶

#+BEGIN_VERSE
「　霜縑寫病姿。
　寒木得春遲。
　山居自肯束三篾。¶
　塵立每煩顰兩眉。
　牛頭不懶虎頭不癡。
　箇事¶十成還自知。
　飯塞飢腸衣補破。
　不妨唧𠺕出¶家兒。」
#+END_VERSE
¶

#+BEGIN_VERSE
「　癯山早寒。
　老木先槁。
　心潛三界空。
　念動一塵¶眇。
　太虛誰與增添。
　萬像何曾欠少。
　止猶谷神¶唯自知。
　肯把閒身相攪擾。」
#+END_VERSE
¶

#+BEGIN_VERSE
「　無像而像。
　有許模樣。
　不真而真。
　只箇形神。
　豁¶清也千巖萬壑而秋。
　光麗也諸塵百草而春。¶
　恁麼來兮處處相親。」
#+END_VERSE
¶

#+BEGIN_VERSE
「　默默而知。
　靈靈者誰。
　無像而獨存鼻孔。
　有句¶處不挂唇皮。
　夜冷星河闊。
　霜清斗柄垂。
　從緣¶應世也。
　恰恰相隨。」
#+END_VERSE
¶

#+BEGIN_VERSE
「　山林眉目。
　水月身心。
　雪何早而古巖稜。
　秋似¶先而寒潭深。
　機頭錦緒。
　線尾金針。
　誰云道大¶兮自有知音。」
#+END_VERSE
¶

#+BEGIN_VERSE
「　神靜氣清。
　心空眼明。
　諸塵中豁落。
　萬像裏崢¶嶸。
　去而隨來而迎。
　三世竪十方橫。
　風吹便倒¶須相信。
　恰恰誰曾與物爭。」
#+END_VERSE
¶

#+BEGIN_VERSE
「　鬚髮衰白。
　雪點寒林。
　眉目冷青。
　秋生古㵎。
　應¶之有餘。
　用之何限。
　風浪不管兮閑似浮鷗。
　水¶天相連兮遠隨歸雁。」
#+END_VERSE
¶

#+BEGIN_VERSE
「　拙口默默。
　閒身寥寥。
　去住妙提其印。
　死生誰¶與同條。
　捋鬚黃檗。
　奪杖芭蕉。
　十方三世兮一¶句全超。」
#+END_VERSE

<pb:KR6q0070_T_009-0106b>¶

#+BEGIN_VERSE
「　傳之失真。
　體之而神。
　明白智圓而有照。
　清虛¶理極而無身。
　心萠法法。
　影落塵塵。
　一段精光¶華上春。」
#+END_VERSE
¶

#+BEGIN_VERSE
「　是真是假。
　誰相描畫。
　似我似誰。
　莫入思惟。
　地¶方成矩。
　天圓自規。
　三界更無些法剩。
　一身還¶與十方宜。」
#+END_VERSE
¶

#+BEGIN_VERSE
「　眉目炯炯。
　鬚髮蒼蒼。
　疎林霑野雪。
　古㵎湛秋¶光。
　錦縫誰分梭路細。
　針關初透線芒長。
　鶴夢¶未曉。
　鳥行無章。
　平買平賣兮還他當行。」
#+END_VERSE
¶

#+BEGIN_VERSE
「　深默而耀。
　至虛而靈。
　我亡黑白。
　誰為丹青。¶
　一點落機紐。
　萬緣分化形。
　月下水而明潔。
　雲¶出岫而輕盈。
　善應無方果如此。
　這回隨處立¶門庭。」
#+END_VERSE
¶

#+BEGIN_VERSE
「　兀兀之姿。
　拙鈍之師。
　靜而亡像。
　動不知時。¶
　有口要挂壁。
　無機不度絲。
　秋氣清而星河淡¶淡。
　天宇闊而夜斗垂垂。
　是箇面目兮與爾相¶隨。」
#+END_VERSE
¶

#+BEGIN_VERSE
「　氣清山秋。
　用光月浮。
　一無所寄。
　六不得收。
　任¶騰騰而異類。
　活鱍鱍而隨流。
　天上天下。
　雲水¶自由。」
#+END_VERSE
¶

#+BEGIN_VERSE
「　孤身雲閒。
　老髮雪白。
　叢林眼孔清。
　河漢口門¶窄。
　應時誰外諸緣。
　轉處自消一色。
　崢嶸萬像¶森羅。
　向道與他平出。」
#+END_VERSE
¶

#+BEGIN_VERSE
「　赤肉鑿竅。
　乾骨裹皮。
　自然無我。
　爾道是誰。
　雙¶瞳秋點點。
　兩鬢雪絲絲。
　笻倚床頭。
　不去諸方¶行脚。
　口挂壁上。
　欲學古人住持。
　淵默有句。
　真¶得無師。
　崖蜂春採薝蔔華。
　海鳥夢臥珊瑚枝。」
#+END_VERSE
¶

#+BEGIN_VERSE
「　歲寒之姿。
　衰髮絲絲。
　明白之傳。
　湛存綿綿。
　秋¶空霽而天連水遠。
　夜色冷而河橫斗旋。
　平買
<pb:KR6q0070_T_009-0106c>¶平賣兮將高就下。
　中規中矩兮隨方逐圓。」
#+END_VERSE
¶

#+BEGIN_VERSE
「　像兮非真。
　真兮非像。
　妙明四大之前。
　自出諸¶緣之上。
　不把一字之心傳。
　有吞百川之器量。¶
　隨方普應而不虧。
　的的夜光而在掌。」
#+END_VERSE
¶

#+BEGIN_VERSE
「　默默家風如如規矩。
　妙不可以言傳。
　真不可¶以相取。
　明白月壺。
　廓清天宇。
　物我情忘兮誰¶分爾汝。」
#+END_VERSE
¶

#+BEGIN_VERSE
「　智須轉色。
　淨還發光。
　活眼唯自照。
　喜眉為誰¶揚。
　巍巍堂堂。
　煒煒煌煌。
　莫道儂家兮觸事面¶牆。」
#+END_VERSE
¶

#+BEGIN_VERSE
「　淨智而昭昭。
　體空而寥寥。
　天心河淡月欲下。¶
　松頂雪寒春未消。
　三世遷流兮彈指可斷。
　萬¶年長久兮一念全超。
　恁麼來也。
　順風上潮。」
#+END_VERSE
¶

#+BEGIN_VERSE
「　山之寒兮帶雪。
　水之清兮含月。
　默而靈兮卓¶卓妙存。
　靜而應兮塵塵光發。
　徹見離微兮任¶出任沒。」
#+END_VERSE
¶

#+BEGIN_VERSE
「　赤肉一團。
　疎通數竅。
　惟色惟聲。
　乃聽乃眺。
　不¶借應而即真。
　不外虛而常照。
　長時默坐亡世¶機。
　萬里青天絕飛鳥。
　謂爾畫工。
　那得其妙。」
#+END_VERSE
¶

#+BEGIN_VERSE
「　心得而真。
　物應而神。
　幻住三昧。
　覺了諸塵。
　灑¶灑落落不共法。
　浩浩蕩蕩無邊身。
　明明白白¶隨流月。
　葉葉華華到處春。」
#+END_VERSE
¶

#+BEGIN_VERSE
「　情謂之外兮言路那通。
　形殼之外兮模畫那¶同。
　一方明有月。
　萬籟嘯而風。
　其應而妙。
　其用¶而沖。
　圖星之拱兮周羅而北。
　流水之向兮曲¶折而東。」
#+END_VERSE
¶

#+BEGIN_VERSE
「　木石形骸氷雪肝膽。
　一點妙難名。
　十方機未¶感。
　寒林搖落兮。
　誰捋老虎之鬚。
　滄海潮乾兮。¶
　誰探老驪之頷。
　默默湛存。
　昭昭元鑒。
　發用也
<pb:KR6q0070_T_009-0107a>¶連乾斷坤。
　緣應也明離暗坎。」
#+END_VERSE
¶

#+BEGIN_VERSE
「　寒著蒼山之骨。
　雪壓老松之顛。
　形氣清而有¶像。
　心跡泯而亡緣。
　諸塵不受。
　一印周旋。
　大大¶小小兮。
　方方圓圓。
　神觀湛湛。
　和氣津津。
　玉㵎¶流月。
　瓊林發春。
　恰恰相融也。
　何此何彼。
　堂堂¶不在也。
　奪境奪人。」
#+END_VERSE
¶

#+BEGIN_VERSE
「　心空月高。
　髮白雪饒。
　氣吞百川兮其口如海。¶
　浪卷萬里兮其舌翻潮。
　一句直指。
　三乘獨超。¶
　忽雷破蟄起平地。
　赤脚踏虹登九霄。
　影草笑¶無術。
　爛柯知有樵。」
#+END_VERSE
¶

#+BEGIN_VERSE
「　眉目十分。
　精神一段。
　巖高雪釋遲。
　木老春來¶緩。
　古㵎明月賓。
　青山白雲伴。
　借光何處不分¶身。
　剎剎塵塵誰解喚。」
#+END_VERSE
¶

#+BEGIN_VERSE
「　默默有得。
　靈靈無依。
　妙窮出沒。
　照徹離微。
　萬¶像齊收一印。
　三昧遍在群機。
　而今恁麼相隨¶去。
　終日如愚不我違。」
#+END_VERSE
¶

#+BEGIN_VERSE
「　肅蕭而秋。
　萬化潛收。
　英英而春。
　群彙舒伸。
　天¶地之間誰造物。
　樞機之發是何人。」
#+END_VERSE
¶

#+BEGIN_VERSE
「　八字眉低。
　四方口闊。
　髮色松雪寒。
　目光巖電¶爍。
　槖籥之空。
　樞機之活。
　其間勿爾安排。
　裏許¶是誰造作。
　影草不彰兮。
　妙觸無瘢。
　沒身不殆¶兮。
　長生有藥。」
#+END_VERSE
¶

#+BEGIN_VERSE
「　凄然而秋。
　眼冷心休。
　溫然而春。
　口笑眉伸。
　了¶了無分別智。
　恢恢不思議仁。
　亡機返朴。
　得用¶還淳。
　圖畫之巧。
　那有其神。」
#+END_VERSE
¶

#+BEGIN_VERSE
「　秋入眼角。
　春生鼻筒。
　鉗鎚堅外。
　槖籥虛中。
　世¶機抱甕之拙。
　道用斲輪之工。
　蜂採華房兮。
　蠟¶脾釀蜜。
　犀酣桂轂兮。
　兔鼻流通。」
#+END_VERSE
¶

#+BEGIN_VERSE
「　萎萎嬴嬴。
　跛跛挈挈。
　用綿綿而雲行。
　機歷歷
<pb:KR6q0070_T_009-0107b>¶而電掣。
　有時緘口銜枚。
　也學住山束篾。
　生兮¶不生。
　滅兮不滅。
　秋水之月兮。
　春山之雪。」
#+END_VERSE
¶

#+BEGIN_VERSE
「　身心自然。
　松石亡年。
　春雲閒似鶴。
　秋水遠連¶天。
　虛能外應。
　默守家傳。
　東西南北。
　一等周¶旋。」
#+END_VERSE
¶

#+BEGIN_VERSE
「　赤肉一塊。
　臭膿一袋。
　何物著乎中。
　有應發于¶外。
　妙入群機。
　默成三昧。
　箇時撒手斷崖前。
　方¶見渾侖撲不碎。」
#+END_VERSE
¶

#+BEGIN_VERSE
「　教示無轍迹。
　贊之絕涯岸。
　纔發名言。
　便成形¶段。
　月蘆混處鳴鷗。
　天水連時沒雁。
　而今對現¶十成。
　向道只得一半。」
#+END_VERSE
¶

#+BEGIN_VERSE
「　清白而遊。
　江湖風月之秋。
　變態而神。
　雲煙草¶木之春。
　體之而真。
　用之而淳。
　非佛非祖。
　而能¶佛能祖。
　非天非人。
　而能天能人。」
#+END_VERSE
¶

#+BEGIN_VERSE
「　四大無埃。
　五蘊外來。
　智慧尚歸父。
　因緣初不¶媒。
　西山寒月下。
　東海夜潮回。
　一一根塵妙觸¶事。
　千千手眼隨宜開。
　眾生世界了如幻。
　影像¶那涴吾靈臺。」
#+END_VERSE
¶

#+BEGIN_VERSE
「　看看心空骨寒。
　槁木暖未發。
　髑髏津瀝乾。
　秋¶入眼角。
　春生鼻端。
　相呼相喚知音會。
　為我門¶前倒剎竿。」
#+END_VERSE
¶

#+BEGIN_VERSE
「　箇是何人。
　氣清骨貧。
　煙霞面目。
　丘壑精神。
　二¶儀自然一體。
　萬像況與同塵。
　床上全威白額¶虎。
　鉤頭可意赤稍鱗。」
#+END_VERSE
¶

#+BEGIN_VERSE
「　爾是何人。
　緇衣裹身。
　靜住天無四壁。
　機回月¶帶重輪。
　夢蝶境中閒有趣。
　露蟬胸次淨無塵。¶
　相隨化事入𢌅井。
　百草頭上風煙春。」
#+END_VERSE
¶

#+BEGIN_VERSE
「　貌古而孤。
　氣清而癯。
　秋生林壑。
　月在江湖。
　見¶道之體盈而虛。
　隨世之用有而無。
　佛佛祖祖。
<pb:KR6q0070_T_009-0107c>¶
　只箇規模。」
#+END_VERSE
¶

#+BEGIN_VERSE
「　靜而純湛而存。
　海日珊瑚樹。
　巖松琥珀根。
　家¶風傳父祖。
　事業付兒孫。
　回途妙觸了機用。
　箇¶是百千三昧門。」
#+END_VERSE
¶

#+BEGIN_VERSE
「　寒林氣清。
　晚浦潮平。
　自由之像。
　相隨而名。
　孤¶藤拳脫略。
　三篾肚膨亨。
　鬧市誰嫌機用熟。
　叢¶林人道飽參生。」
#+END_VERSE
¶

#+BEGIN_VERSE
「　清白傳家。
　湛存授手。
　木落風高。
　水明月晝。
　雙¶瞳冷用眉。
　片舌閑搖口。
　宗通也洞水逆。
　流孝¶滿也曹山顛酒。」
#+END_VERSE
¶

#+BEGIN_VERSE
「　寒雪覆顛。
　閑雲擁肩。
　動隨爾後。
　靜住其前。
　百¶草頭邊老僧句。
　千華臺上古佛禪。
　法法出礙。¶
　心心密傳。
　百戰之瘡兮風雨瘢痒。
　九野之耕¶兮泥水領穿。」
#+END_VERSE
¶

#+BEGIN_VERSE
「　體之湛存。
　潮縮海門。
　用之亡痕。
　春入華根。
　光¶明射珊瑚之魂。
　波瀾派崑崙之源。
　影動非幡。¶
　聲揚度垣。
　靜以應繁。
　沖以待喧。
　騏驥之姿千¶里之奔。
　雲夢之量八九之吞。
　斵輪之工兮擬¶誰授克家之學。
　抱甕之朴兮將自灌丈人之¶園。」
#+END_VERSE
¶

#+BEGIN_VERSE
「　歲寒之容。
　高巖雪松。
　清白之胸。
　冷月霜鐘。
　種¶田博飯。
　地藏之春農。
　明鏡非臺。
　黃梅之夜舂。¶
　百草頭上閑和尚。
　而今何處不相逢。」
#+END_VERSE
¶

#+BEGIN_VERSE
「　本體無生。
　諸塵幻成。
　白髮雪漫頂。
　青瞳秋在¶泓。
　妙觸出礙。
　機用超情。
　珠走不留影。
　谷虛還¶應聲。
　默默坐寒唯自照。
　天無四壁月三更。」
#+END_VERSE
¶

#+BEGIN_VERSE
「　神定氣平。
　心空智明。
　其機靜而自應。
　其用虛¶而不盈。
　寒潭月落。
　霽夜河橫。
　紹了亡祖位。
　借¶功成佛名。
　建立因緣皆爾爾。
　剎塵世界與眾
<pb:KR6q0070_T_009-0108a>¶生。」
#+END_VERSE
¶

#+BEGIN_VERSE
「　蟄梭未飛。
　肌膚不把。
　老虎似衰。
　眼力猶威。
　頭¶鬚霜雪塢。
　舌頰風雷機。
　氣爽秋高河漢闊。
　霽¶寒夜永斗牛輝。
　陰陽爻象。
　天地範圍。
　借伴來¶也。
　相逢庶幾。」
#+END_VERSE
¶

#+BEGIN_VERSE
「　二儀同根。
　萬物一源。
　機活靜樞之臼。
　象成玄¶牝之門。
　幽而不昏。
　湛而若存。
　用妙觸而出礙。¶
　體至虛而無痕。
　車轍出門而合度。
　桃李成蹊¶而不言。」
#+END_VERSE
¶

#+BEGIN_VERSE
「　枯木之春。
　蟠桃之辰。
　自然時節。
　不費精神。
　啐¶啄丹山之鳳窟。
　游躍桃華之龍津。
　一機歷歷。¶
　三昧塵塵。
　眼中之物物中眼。
　身裏出門門裏¶身。」
#+END_VERSE
¶

#+BEGIN_VERSE
「　疎豁性情。
　谷虛而不盈。
　舒散胸膚。
　氷渙而不¶凝恁麼來也。
　觸處相應。」
#+END_VERSE
¶

#+BEGIN_VERSE
「　錦雲晚晴。
　璧月夜明。
　妙心無住住。
　幻事不生¶生。
　天際冥冥雁字沒。
　潮痕灔灔鯨波平。」
#+END_VERSE
¶

#+BEGIN_VERSE
「　靜復湛存。
　潮退珊瑚之根。
　智隨用奔。
　派發崑¶崙之源。
　光風草木獻春像。
　霽夜魚龍吞月魂。」
#+END_VERSE
¶

#+BEGIN_VERSE
「　山向嶽奔。
　川趨海吞。
　船浮水柔有力。
　雁沒煙¶冷無痕。
　二三四七傳持之句。
　百千萬億變化¶之門。
　招手授手。
　知恩報恩。」
#+END_VERSE
¶

#+BEGIN_VERSE
「　孤節老全。
　叢林歲寒。
　機用千變時事百難。
　玉¶經火而愈潤。
　蓮秀水而常乾。
　牛頭之懶口挂¶壁。
　麈尾之辯舌翻瀾。
　觸事出礙兮虛空揮劍。¶
　眾影不粘兮明珠走盤。」
#+END_VERSE
¶

#+BEGIN_VERSE
「　老節疎蹤。
　傲雪之松。
　真智證理。
　吟雲之龍。
　飽¶叢林而彭亨肚。
　善知識而隗磊胸。
　春成萬物¶兮平等無像。
　海吞百川兮自然有容。」
#+END_VERSE

<pb:KR6q0070_T_009-0108b>¶

#+BEGIN_VERSE
「　智靜用沖。
　道明體空。
　清白轉色。
　幽微借功。
　一¶乘句裏那回互。
　百草頭上還疎通。
　虎頭之顧。¶
　牛頭之融。
　且癡且嬾。
　不謀而同。」
#+END_VERSE
¶

#+BEGIN_VERSE
「　江湖之秋。
　清入雙眸。
　草木之春。
　溫生兩唇。
　髑¶髏眉底自照眼。
　赤肉團上無位人。
　門門得用。¶
　薄藝隨身。」
#+END_VERSE
¶

#+BEGIN_VERSE
「　觀身因緣。
　芭蕉不堅。
　悟世幻化。
　木槿之謝。
　舒¶叢林之氣兮。
　時節長春。
　分密室之燈兮。
　光明¶不夜。
　應物現形。
　見聞閑暇。」
#+END_VERSE
¶

#+BEGIN_VERSE
「　節稜稜而老松之孤。
　心空空兮脩竹之癯。
　雪¶霜之氣。
　丘壑之軀。
　雲水之去就。
　叢林之典模。¶
　放開來底。
　相識也無。」
#+END_VERSE
¶

#+BEGIN_VERSE
「　餘雲消于霽虛。
　片月上于秋壺。
　光清岩壑。
　影¶現江湖。
　類中之異。
　物中之殊。
　虎生三日食牛¶氣。
　馬走千里隨母駒。
　賞音有以。
　德隣不孤。」
#+END_VERSE
¶

#+BEGIN_VERSE
「　虛空之身兮遍十方。
　古佛之心兮踰三光。
　得¶之而藏。
　兀然如秋兮。
　百念自涼。
　用之而芳。
　粲¶然如春兮。
　萬像成章。
　德形外徼。
　道在中央。」
#+END_VERSE
¶

#+BEGIN_VERSE
「　剎剎塵塵。
　隨應現身。
　百川之月。
　百華之春。
　阿¶爾隨宜手眼快。
　更誰敢議骨頭貧。
　道交德隣。¶
　主主賓賓。」
#+END_VERSE
¶

#+BEGIN_VERSE
「　三世混融。
　據本來而合同。
　六門變通。
　在今日¶而亡功。
　下錢胡餅案。
　放手饅頭籠。
　南山起雲¶兮。
　北山下雨。
　古佛露柱兮。
　互換家風。」
#+END_VERSE
¶

#+BEGIN_VERSE
「　寒雪一顛。
　秋雲半肩。
　淵默曲木。
　月行霽天。
　轉¶功能就位。
　借伴還入[邱-丘+(序-予+墨)]。
　機用也離虛坎實。
　變¶通也坤斷乾連。」
#+END_VERSE
¶

#+BEGIN_VERSE
「　無明而明。
　無生而生。
　靜樞機活。
　玄牝象成。
　隨¶緣百億縱橫用。
　妙觸門門出礙情。」
#+END_VERSE

<pb:KR6q0070_T_009-0108c>¶

#+BEGIN_VERSE
「　從身出門。
　即物契神。
　一機歷歷。
　三昧塵塵。
　逢¶場且了遊戲事。
　向道非無幻化人。」
#+END_VERSE
¶

#+BEGIN_VERSE
「　心空觀身。
　眼冷對塵。
　本來無物。
　幻起成春。
　動¶若行雲而應。
　止猶虛谷而神。
　門門隨事得三¶昧。
　機用縱橫不倩人。」
#+END_VERSE
¶

#+BEGIN_VERSE
「　秋山癯而清。
　秋水瘦而淨。
　萬法自齊觀。
　一音¶還普應。
　方圓之器著虛空。
　隨來隨與無餘剩。」
#+END_VERSE
¶

#+BEGIN_VERSE
「　寒巖著雪。
　老木含春。
　獨靈空劫眼。
　不礙肉團¶身。
　枯禪三椽兮。
　自守其默。
　豁淨四壁兮。
　誰管¶其貧。
　森羅萬像兮。
　根根塵塵。」
#+END_VERSE
¶

#+BEGIN_VERSE
「　山秋而癯。
　水秋而淨。
　得丘壑偃蹇之姿。
　賦猿¶鳥超搖之性。
　離微徹見根。
　動靜該聽瑩。
　提來¶萬法上看。
　更沒一絲頭剩。」
#+END_VERSE
¶

#+BEGIN_VERSE
「　性不疎通。
　機不捷敏。
　頹慵陋見聞。
　急快失容¶忍。
　一默清秋兮。
　芙蓉華開。
　萬態浩春兮。
　葛藤¶蔓引。」
#+END_VERSE
¶

#+BEGIN_VERSE
「　鬚髮滄浪。
　形容寒瘠。
　春林帶雪痕。
　雲山染秋¶色。
　光明一點兮。
　蚌有蘊於月華。
　清淨八絃兮。¶
　鳥不飛而天碧。」
#+END_VERSE
¶

#+BEGIN_VERSE
「　其來何從。
　雲起孤峯。
　其去何詣。
　月落寒水。
　而¶今處處相隨行。
　的的渾身是眼睛。
　萬像森羅¶互為用。
　不許蠅泥粘鼻孔。」
#+END_VERSE
¶

#+BEGIN_VERSE
「　如珪如璧。
　雕文喪德。
　如雲如石。
　堅潤是式。
　蒼¶竹無心歲寒色。
　老松有傲霜雪力。
　照破諸緣¶兮。
　兩眼如漆。」
#+END_VERSE
¶

#+BEGIN_VERSE
「　氣宇豁落。
　精神蕭散。
　塵劫坐空。
　世緣居簡。
　閒¶閒淡淡。
　枯木雲。
　瀝瀝漉漉通身眼。
　森羅萬像¶同條。
　莫道箇人檐板。」
#+END_VERSE
¶

#+BEGIN_VERSE
「　山寒露風稜。
　水瘦褪沙痕。
　劫空須到底。
　用妙
<pb:KR6q0070_T_009-0109a>¶不循根。
　宗派誰傳衣鉢。
　他家自有兒孫。」
#+END_VERSE
¶

#+BEGIN_VERSE
「　清若松篁雪。
　虛明河漢秋。
　深心老節歲寒事。¶
　穩放胡床默默游。」
#+END_VERSE
¶

#+BEGIN_VERSE
「　寒山骨瘦。
　雪林氣清。
　萬機寢削。
　一點光明。
　其¶靈不可像。
　其妙不可名。
　默倚蒲團坐終日。
　爾¶道何時不太平。」
#+END_VERSE
¶

#+BEGIN_VERSE
「　一片間心。
　十方充塞。
　春律行兮發華。
　秋風斂¶兮落木。
　誰調誰牧。
　不傷不觸。
　萬像同放光明。¶
　太虛了無稜骨。
　中規矩兮東西南北。」
#+END_VERSE
¶

#+BEGIN_VERSE
「　眉目古㵎秋。
　鬚髮寒巖雪。
　去就叢林出身。
　觸¶動葛藤生舌。
　揚拂握拳。
　破關擊節。
　霧變豹而¶草木光。
　雷趁蛟而山石裂。」
#+END_VERSE
¶

#+BEGIN_VERSE
「　輕重之衡。
　妍𡟎之鑒。
　堂堂類而莫齊。
　的的混¶而不濫。
　身世閑閑。
　情田淡淡。
　秋水澄澄。
　江鷗¶泛泛。
　一點徹底兮。
　叢林淵源。
　萬化夤緣兮。
　葛¶藤枝蔓。」
#+END_VERSE
¶

#+BEGIN_VERSE
「　視物眼深。
　說禪口快。
　一點不著虛空。
　萬化誰¶分器界。
　應眾緣而間六根。
　入諸塵而住三昧。¶
　其小無內。
　其大無外。」
#+END_VERSE
¶

#+BEGIN_VERSE
「　木老春何晚。
　山寒秋最先。
　淵默有佳處。
　湛存¶天地前。
　靜亡所住。
　動解隨緣。
　黃蘆淮上東西¶岸。
　明月渡頭南北舡。」
#+END_VERSE
¶

#+BEGIN_VERSE
「　癯而且老寒木未春。
　靜而愈明古潭有月。
　天¶蒼蒼而無空無缺。
　雲閑閑而乍出乍沒。
　二儀¶同根萬物一體。
　莫向諸緣分彼此。」
#+END_VERSE
¶

#+BEGIN_VERSE
「　眼深眉長。
　口闊面黃。
　秋月破夜色。
　古㵎含秋¶光。
　念萌自得出沒像。
　功轉不落偏正方。
　拈起¶能來應機用。
　者回觸處露堂堂。」
#+END_VERSE
¶

#+BEGIN_VERSE
「　默而不凝。
　照而不流。
　關棙虛而活。
　機輪轉處
<pb:KR6q0070_T_009-0109b>¶幽。
　閑雲淡而無雨。
　野水清而有秋。
　要將平等¶一如相。
　著在森羅萬像頭。」
#+END_VERSE
¶

#+BEGIN_VERSE
「　山肥擁雲。
　水明濯月。
　動隨偏正往來。
　靜見離¶微出沒。
　得萬像之根源。
　識諸緣之窠窟。
　相隨¶來也。
　不遺毫忽。」
#+END_VERSE
¶

#+BEGIN_VERSE
「　額高聳骨。
　眼深藏神。
　諸緣㳷合。
　一默真醇。
　自¶得混成物我。
　誰能碎折根塵。
　不來而來不見¶見。
　會方知音彼上人。」
#+END_VERSE
¶

#+BEGIN_VERSE
「　白髮半山雪。
　青瞳兩眼秋。
　的的環中意。
　綿綿¶方外游。
　虛空說法何須口。
　萬像森羅自點頭。」
#+END_VERSE
¶

#+BEGIN_VERSE
「　默默而游。
　如如而說。
　魚行㵎底秋。
　鶴夢松頭¶月。
　大智而愚兮。
　大巧而拙。」
#+END_VERSE
¶

#+BEGIN_VERSE
「　顛毛如許白。
　面孔較些肥。
　寒松偃蹇兮雪在¶頂。
　枯山癯瘠兮春添衣。
　據床握杖。
　雷吼電¶飛。
　光痕已露也。
　是誰見幾。」
#+END_VERSE
¶

#+BEGIN_VERSE
「　鬚髮老白。
　眉目窮愁。
　六窓寒照雪。
　一點冷摩¶秋。
　乾處著脚。
　鬧裏刺頭。
　樞靜機活兮。
　全放全¶收。」
#+END_VERSE
¶

#+BEGIN_VERSE
「　鼻似截筒長。
　目如點漆光。
　據床握柱杖。
　河漢¶夜來霜。
　雲山蒼蒼。
　水天茫茫。
　爍迦羅眼三¶角。
　舜若多身十方。」
#+END_VERSE
¶

#+BEGIN_VERSE
「　面目風霜。
　身心春陽。
　用殺活之手段。
　整宗祖¶之紀綱。
　秋生野水魚潛穩。
　月在寒松鶴夢長。」
#+END_VERSE
¶

#+BEGIN_VERSE
「　機鋒不敏。
　神觀不清。
　一點寒灰後。
　三乘熱椀¶鳴。
　歷代祖咽喉把定。
　十方心手段放行。
　春風¶剪剪兮。
　物像英英。」
#+END_VERSE
¶

#+BEGIN_VERSE
「　緘默之妙。
　本光自照。
　鑑物之真。
　眼裏有筋。
　出¶氣之快。
　鼻頭有竅。
　見道之根。
　德象之要。
　處處¶相應兮。
　不餘不少。」
#+END_VERSE

<pb:KR6q0070_T_009-0109c>¶

#+BEGIN_VERSE
「　情態雲間。
　身心月寒。
　鼻孔氣出快。
　髑髏津瀝¶乾。
　鱗龍游躍兮。
　雨翻雷吼。
　鯤鵬變化兮。
　海運¶風搏。」
#+END_VERSE
¶

#+BEGIN_VERSE
「　妙處難傳。
　明明像先。
　光凝雪月。
　秋連水天。
　百¶億分身隨應事。
　更嫌何處不周旋。」
#+END_VERSE
¶

#+BEGIN_VERSE
「　白髮寒巖雪。
　青眸古㵎秋。
　身心明月磨田地。¶
　河漢清霜洗斗牛。
　識金鍮用錐鉤。
　萬化區分¶柱杖頭。」
#+END_VERSE
¶

#+BEGIN_VERSE
「　靜據胡床。
　間握柱杖。
　正念絕機絲。
　起家無伎¶倆。
　珠旋翡翠盤中。
　月在珊瑚枝上。」
#+END_VERSE
¶

#+BEGIN_VERSE
「　默時說說時默。
　白雲無定心。
　青山有奇骨。
　半¶夜月移兮老兔推。
　百川潮落兮長鯨沒。」
#+END_VERSE
¶

#+BEGIN_VERSE
「　箇住山人。
　平生慣貧。
　寒枯青嶂骨。
　閑淡白雲¶身。
　無影樹頭兮。
　露鶴夢月。
　不萌枝上兮。
　華蜂¶採春。」
#+END_VERSE
¶

#+BEGIN_VERSE
「　是箇人欠精神。
　家風青天沒四壁。
　事業白雲¶間一身。
　古㵎之津。
　枯木之春。
　水曲折而歸大¶海。
　華次第而趁芳辰。」
#+END_VERSE
¶

#+BEGIN_VERSE
「　默默而坐。
　佛祖勘破。
　水冷魚潛。
　天空鳥過。
　半¶夜失却牛。
　平明拾得火。
　乍卷乍舒兮無可不¶可。」
#+END_VERSE
¶

#+BEGIN_VERSE
「　衲僧頂相。
　不可近向。
　俯而九淵之下。
　仰而重¶霄之上。
　以法界為疆以虛空為量。
　鬧市裏釋¶提洹因。
　百草頭俱低和尚。」
#+END_VERSE
¶

#+BEGIN_VERSE
「　阿儂家風。
　至窮而通。
　豹變文而霧重。
　龍退骨¶而潭空。
　指南畫北。
　說西道東。
　點頭搖手。
　佯狂¶詐聾。」
#+END_VERSE
¶

#+BEGIN_VERSE
「　顛毛衰白。
　眸子寒青。
　閑口能吞佛。
　虛空解講¶經。
　古鑑出匣。
　太阿發硎。
　放得無依用得靈。」
#+END_VERSE

<pb:KR6q0070_T_009-0110a>¶

#+BEGIN_VERSE
「　應現般般。
　初無異端。
　春晝華麗。
　月明水寒。¶
　界方四稜榻地。
　珠圓一向走盤。
　呈似識與不¶識。
　請君急著眼看。」
#+END_VERSE
¶

#+BEGIN_VERSE
「　深深沈沈。
　心不見心。
　理亡出沒妙超古今。
　錦¶機絲度密無縫。
　玉㵎水流寒有音。
　友約寒山¶拾得子。
　拍手一笑舒胸襟。」
#+END_VERSE
¶

#+BEGIN_VERSE
「　動若出山雲。
　止如居谷神。
　無心千種用。
　有應¶十方真。
　通氣相煩鼻孔。
　說禪不挂口唇。
　誰知¶默默坐中意。
　長養曇華劫外春。」
#+END_VERSE
¶

#+BEGIN_VERSE
「　靜而神默而真。
　方寸絕四壁。
　大千成一塵。
　拈¶來百草頭邊看。
　浩蕩華華葉葉春。」
#+END_VERSE
¶

#+BEGIN_VERSE
「　貌悴情枯。
　雲間月孤。
　諸根影像有。
　百念肺膓¶無。
　毒蛇頭少人揩痒。
　猛虎口是誰捋鬚。
　有時¶變態兮。
　電卷雷驅。」
#+END_VERSE
¶

#+BEGIN_VERSE
「　默默工夫。
　心田自鋤。
　醭生唇上滿。
　泥斵鼻頭¶餘。
　少林何曾說話。
　曹溪不識文書。
　誰言伎倆¶渾無巧。
　自信家風也不疎。」
#+END_VERSE
¶

#+BEGIN_VERSE
「　湛而不渾。
　妙而長存。
　秋水何色。
　野雲無根。
　半¶夜天空河漢淨。
　老兔濯濯明月魂。」
#+END_VERSE
¶

#+BEGIN_VERSE
「　寫出箇僧。
　冷淡無能。
　默耕田地。
　力鋤葛藤。
　入¶海泥牛絕消息。
　度河月兔有光稜。
　携去塵中¶成化事。
　更嫌何處不相應。」
#+END_VERSE
¶

#+BEGIN_VERSE
「　默守枯寒。
　心心見端。
　瑠璃井秋光湛湛。
　珊瑚¶枝月影團團。
　髑髏眼活兮。
　妄識瀝乾。」
#+END_VERSE
¶

#+BEGIN_VERSE
「　靜而無像。
　動而無功。
　湛兮秋下水。
　應也樹頭¶風。
　到處隨緣成佛事。
　超情只箇是神通。」
#+END_VERSE
¶

#+BEGIN_VERSE
「　視之其夷。
　聽之曰希。
　真聲真色。
　何是何非。
　春¶山潤而雲起。
　秋水澄而月歸。
　見聞斷痕而外¶分變化。
　功勳轉處而內盡玄微。」
#+END_VERSE

<pb:KR6q0070_T_009-0110b>¶

#+BEGIN_VERSE
「　兩眼碧一面黃。
　舌頭不掉。
　鼻孔難藏。
　老兔靜¶弄魄。
　靈犀通得光。
　歷歷機感兮。
　何用思量。」
#+END_VERSE
¶

#+BEGIN_VERSE
「　披風兮崇丘。
　翫月兮方舟。
　一身不[襾/(革*馬)]兮太平¶時節。
　八紘無礙兮清白誰儔。」
#+END_VERSE
¶

#+BEGIN_VERSE
「　間雲之動。
　野水之流。
　體萬像之平等。
　了一身¶而自由。
　機輪無滯兮鑿枘相投。」
#+END_VERSE
¶

#+BEGIN_VERSE
「　五葉之華。
　三斤之麻。
　外無稜角兮。
　中無孽芽。¶
　箭石不是虎。
　酒弓不是蛇。
　千里之失兮毫釐¶之差。
　得非思議兮。
　自謂一曲之士。
　望絕涯畛¶兮。
　人稱大方之家。」
#+END_VERSE
¶

#+BEGIN_VERSE
「　默默之語。
　如如絕慮。
　野水有秋。
　間雲無雨。
　十¶方三世兮無我安排。
　六道四生兮非吾行伍。」
#+END_VERSE
¶

#+BEGIN_VERSE
「　智極而藏。
　靜極而光。
　蕉雷之展。
　葵日之芳。
　占¶寶器而蠻眼碧。
　理華須而蜂股黃。
　中規中矩¶兮。
　乍圓乍方。」
#+END_VERSE
¶

#+BEGIN_VERSE
「　一亙清虛。
　十分明白。
　借兮是功。
　轉兮非色。
　天¶蓋地擎兮。
　體之有餘。
　雷轟電掣兮。
　用之不測。¶
　情未生時如何隔。」
#+END_VERSE
¶

#+BEGIN_VERSE
「　洞見其顏。
　拈却案山。
　影流心鑑。
　智入道環。
　師¶曠不聞。
　而其聲自普。
　離朱不辨。
　而其色非慳。¶
　一點自然兮。
　妙超過未現在。
　十方平等兮。
　全¶該內外中間。」
#+END_VERSE
¶

#+BEGIN_VERSE
「　邈之不真。
　傳之不神。
　得而無得。
　親而無親。
　體¶離微徹照之智。
　本蓋載生成之仁。
　出一二三¶之數量。
　等千百億之分身。
　用彌光也物中之¶眼。
　氣專柔也主中之賓。」
#+END_VERSE
¶

#+BEGIN_VERSE
「　澄潭之月。
　蒼山之雪。
　清白家風。
　靈明事業。
　秋¶空淨無痕。
　野雲閑不徹。
　如今借問旁觀。
　且道¶看何行列。」
#+END_VERSE

<pb:KR6q0070_T_009-0110c>¶

#+BEGIN_VERSE
「　體之象先。
　得之自然。
　心空有以。
　道大誰傳。
　蟾¶任珊瑚之樹。
　蚌蘊明珠之淵。
　彈指分身兮三¶千大千。」
#+END_VERSE
¶

#+BEGIN_VERSE
「　漆點兩眼。
　雪絲半頭。
　嗒然亡耦。
　轉處還幽。
　一¶等高閑兮。
　餘雲斂霽。
　十方清白兮。
　片月摩秋。」
#+END_VERSE
¶

#+BEGIN_VERSE
「　青山之主兮體本平等。
　白雲之賓兮用能自¶然。
　應有餘兮神不可測。
　得其簡兮妙不可傳。」
#+END_VERSE
¶

#+BEGIN_VERSE
「　秋山骨瘦。
　秋水神清。
　岩松寒更翠。
　㵎月夜還¶明。
　靈然曲木坐不語。
　四海九州俱太平。」
#+END_VERSE
¶

#+BEGIN_VERSE
「　面目古怪。
　氣宇深清。
　澗月夜白。
　松雪寒明。
　舜¶若之身兮誰前誰後。
　首羅之眼兮不縱不橫。¶
　相隨來也流水浮萍。」
#+END_VERSE
¶

#+BEGIN_VERSE
「　天蒼蒼而雲間。
　水深深而月寒。
　妙一點之自¶得。
　縱四辯以奚殫。」
#+END_VERSE
¶

#+BEGIN_VERSE
「　鬚髮垂白。
　面皮淡黃。
　茶醒睡眼。
　飯塞飢膓。
　情¶田閑自廓。
　心地淨而光。
　雲斂山川雨。
　月明河¶漢霜。
　門門得用亡機械。
　箇事十成誰覆藏。」
#+END_VERSE
¶

#+BEGIN_VERSE
「　髮白而老。
　面黃仍病。
　窮地水火風之根。
　得見¶聞覺知之柄。
　一氣專柔。
　諸塵善應。
　魏臭而良。¶
　橘陳而令。
　盡大地藥。
　了調和之治方。
　滿虛空¶身。
　識起滅之緣性。」
#+END_VERSE
¶

#+BEGIN_VERSE
「　靜而不紛。
　野而不文。
　丘壑身心麋鹿共。
　江湖¶風月白鷗分。」
#+END_VERSE
¶

#+BEGIN_VERSE
「　全心之相全相之心。
　寫成這箇。
　聊應而今。
　天¶蒼蒼兮白鳥沒。
　水深深兮紅麟沈。
　月鉤雲餌。¶
　玉線金針。
　一般料理兮。
　妙出威音。」
#+END_VERSE
¶

#+BEGIN_VERSE
「　是兮不是。
　別兮不別。
　水冷涵秋。
　山寒帶雪。
　傳¶家之印兮中間無文。
　常用之針兮兩頭無穴。¶
　游世之身雲月間。
　說禪之口河漢決。
　自然隨
<pb:KR6q0070_T_009-0111a>¶順因緣。
　向道不乖時節。」
#+END_VERSE
¶

#+BEGIN_VERSE
「　髮之白兮高峯早雪。
　目之青兮古澗先秋。
　月¶炯炯兮。
　自有光通犀角。
　草蒼蒼兮。
　誰能硬桉¶牛頭。」
#+END_VERSE
¶

#+BEGIN_VERSE
「　額顱高眼孔深。
　畫工不識。
　誰是知音。
　江湖爛¶爛兮。
　月還有魄。
　丘壑閑閑兮。
　雲自無心。
　幾處¶相逢不會喚。
　蓑衣篛笠賣黃金。」
#+END_VERSE
¶

#+BEGIN_VERSE
「　器宇廓落。
　形像乾枯。
　一點徹靈府。
　萬年空劫¶壺。
　青原門下識麟角。
　黃檗床頭捋虎鬚。
　死中¶還活兮。
　活中還死。
　無中却有兮。
　有中却無。」
#+END_VERSE
¶

#+BEGIN_VERSE
「　天庭寬而祖宗光。
　地閣闊而兒孫昌。
　中間鼻¶孔自家底。
　出氣通快渾不妨。
　坤六短乾三長。¶
　飽叢林漢休雌黃。
　今年蠶食兩葉桑。」
#+END_VERSE
¶

#+BEGIN_VERSE
「　目瞳秋炯炯。
　顛髮雪毿毿。
　飯塞肚皮飽。
　茶湔¶舌頰甘。
　齪家有彩。
　機事無堪。
　白牯釐奴却知¶有。
　而今羸得放癡憨。」
#+END_VERSE
¶

#+BEGIN_VERSE
「　毘盧之口鬧嘈嘈。
　普賢之身閑飄飄。
　理無不¶備。
　事不相饒。
　小舟點點浮煙水。
　柔柳垂垂映¶竹橋。」
#+END_VERSE
¶

#+BEGIN_VERSE
「　何須魁斗之名高。
　不在山川之氣豪。
　有口挂¶壁。
　亡牛奏刀。
　縱橫佛用。
　分付兒曹。」
#+END_VERSE
¶

#+BEGIN_VERSE
「　雲水性調。
　叢林氣高。
　肚皮束篾。
　版齒生毛。
　十¶方身虛空樣放。
　二升米柱杖頭挑。」
#+END_VERSE
¶

#+BEGIN_VERSE
「　蒲寒柳衰。
　融懶顧癡。
　坐穩實踰劫。
　心空佛是¶誰。
　明而了妙。
　微而入離。
　天清河漢闊。
　露冷斗¶杓垂。
　借伴而來應供。
　分身在處成規。
　百草頭¶邊春浩蕩。
　黃鶯之語對華枝。」
#+END_VERSE
¶

#+BEGIN_VERSE
「　巖壑之骨窪而隆。
　煙霞之氣溫而融。
　其默而¶通。
　其應而冲。
　流雲出谷。
　霽月行空。
　十方三世
<pb:KR6q0070_T_009-0111b>¶兮南北西東。」
#+END_VERSE
¶

#+BEGIN_VERSE
「　清白之標。
　莊嚴匪銷。
　袁安臥雪。
　許由棄瓢。
　不¶萌枝上春苒苒。
　無影樹下秋寥寥。
　借伴入鄽¶來賣買。
　相逢莫怪不相饒。」
#+END_VERSE
¶

#+BEGIN_VERSE
「　眉目岩岩身心靜恬。
　萬機自息一默誰參。
　虛¶空兮霽雲卷谷。
　清白兮夜月濯潭。
　春入叢林¶兮。
　謾道化工百億。
　神游浩劫兮。
　底意真超二¶三。」
#+END_VERSE
¶

#+BEGIN_VERSE
「　鼻直口闊。
　目深眉低。
　燈連少室派接曹溪。
　恰¶恰混不得。
　堂堂類不齊。
　把手共語。
　出力相携。¶
　春風浩浩。
　秋風凄凄。」
#+END_VERSE
¶

#+BEGIN_VERSE
「　髮白面黃。
　鼻直口方。
　雲水精神老。
　叢林氣味¶長。
　青蛇露時星爛爛。
　白鳥沒處煙蒼蒼。
　印空¶有據。
　印泥成章。
　家家門前柏樹子。
　豈獨趙州¶能對揚。」
#+END_VERSE
¶

#+BEGIN_VERSE
「　兩限深秀。
　雙眉下垂。
　面目嚴冷。
　身心古錐。
　雲¶水盤游。
　尋常夢於行脚。
　叢林寂默。
　三十年之¶住持。
　窮河漢於崑崙之椒。
　淵源親到。
　拈斗杓¶於混沌之外。
　佛祖猶疑。
　變通不倦。
　施設隨宜。¶
　向道剎塵機用穩。
　却嫌石火電光遲。」
#+END_VERSE
¶

#+BEGIN_VERSE
「　髮雪衰白而春晝長。
　目光寒碧而秋波揚。
　采¶華之滋而蜜蜂忙。
　齊物之夢而蝴蝶狂。
　體空¶影響。
　機動陰陽。
　玉燭靜調天事業。
　薰風披拂¶水文章。
　諸塵三昧分身十方。」
#+END_VERSE
¶

#+BEGIN_VERSE
「　眼橫鼻直。
　氣清骨寒。
　手眼外應金篦快。
　身心¶內照玉壺寬。
　機絲交織兮。
　春華蔟蔟。
　與物齊¶平兮。
　夢蝶團團。
　性習林泉。
　身心信緣。
　長虹斂¶雨。
　照雪倚天。
　頭頭物物隨宜說。
　剎剎塵塵各¶住禪。
　妙觸出礙幻成自然。」
#+END_VERSE

<pb:KR6q0070_T_009-0111c>¶

#+BEGIN_VERSE
「　無言而言。
　默徹其源。
　無用而用。
　虛含其動。
　理¶窟之窮通。
　智機之變弄。
　夕陽洲渚白鷗盟。
　韶¶晝園林蝴蝶夢。」
#+END_VERSE
¶

#+BEGIN_VERSE
「　功轉密藏。
　尋蹤跡以無方。
　影現益彰。
　歷因緣¶而有常。
　身分塵剎普。
　舌柱梵天長。
　心心不觸¶菩提用。
　法法無依般若光。」
#+END_VERSE
¶

#+BEGIN_VERSE
「　冥冥而覺。
　全真絕學。
　海口自吞。
　駟舌須縮。
　圜¶混有光兮。
　老蚌之胎。
　空同無物兮。
　枯龜之殼。¶
　箇事而窮通。
　作家不啐啄。
　語出科模。
　用無稜¶角。
　叢林笑相看面也。
　萎萎羸羸。
　三棒打不回¶頭也。
　齷齷齪齪。」
#+END_VERSE
¶

#+BEGIN_VERSE
「　精神矍爍。
　化工模邈。
　我轉一機。
　誰持六鑒。
　是¶非生奪璧之謀。
　黑白戰爛柯之著。
　霽闊而河¶橫。
　潭空而月落。」
#+END_VERSE
¶

#+BEGIN_VERSE
「　性得淵源。
　窮通自然。
　潭寒龍蛻骨。
　松老鶴成¶仙。
　無心白雲出岫。
　有應明月浮川。
　相逢借伴¶人間世。
　游戲塵塵三昧緣。」
#+END_VERSE
¶

#+BEGIN_VERSE
「　髮鬚衰白而霜雪益深。
　肌膚蒼老而松桂剝¶皴。
　四十餘年而窮通一默。
　百千三昧而游戲¶諸塵。」
#+END_VERSE
¶

#+BEGIN_VERSE
「　片月在水。
　孤雲出山。
　其靜而應。
　其動而間。
　體¶中不欲全露。
　用處只窺一斑。
　重重樓閣門開¶也。
　彌勒不須輕手彈。」
#+END_VERSE
¶

#+BEGIN_VERSE
「　岩岩之骨兮山癯。
　靡靡之姿兮水腴。
　心無住¶而乃久。
　德有隣而不孤。
　虛空說法。
　頑石聽徒。¶
　互換證明還了了。
　何煩佛祖費工夫。」
#+END_VERSE
¶

#+BEGIN_VERSE
「　鬚髮衰殘。
　空山雪寒。
　眉目清淡。
　野水秋還。
　一¶念萬年了塵劫。
　十方三世同正觀。
　翡翠天晴¶而清虛廓徹。
　珊瑚海月而光焰波瀾。
　現形說
<pb:KR6q0070_T_009-0112a>¶法應機感。
　笑指俱胝百草端。」
#+END_VERSE
¶

#+BEGIN_VERSE
「　劫外游神。
　環中契真。
　幽靈自照。
　絕學為隣。¶
　碧瑠璃海半夜月。
　赤珊瑚樹長年春。
　專柔一¶氣。
　和光同塵。
　心心不觸衲僧事。
　物物無私國¶土身。」
#+END_VERSE
¶

#+BEGIN_VERSE
「　靜之不昏。
　湛而若存。
　動之不渾。
　用而亡痕。
　入¶見離微之根。
　出游幻化之門。
　赤水之求故罔¶象而珠得。
　庖丁之伎乃亡牛而刃奔。
　百川碧¶漲。
　三月紅繁。
　海不失於潮信。
　華自得於春恩。」
#+END_VERSE
¶

#+BEGIN_VERSE
「　白雲無根。
　青山有稜。
　自得一句妙出三乘。
　和¶氣而春回百草。
　光明而焰續千燈。
　淵默心傳¶諸佛體。
　家風獨許少林曾。」
#+END_VERSE
¶

#+BEGIN_VERSE
「　默而非緘。
　辨而罔談。
　須菩提慧空了了。
　憍尸¶迦華雨毿毿。
　更與剎塵分手眼。
　何妨機用見¶鎚鉗。
　箇人自得古佛同參。」
#+END_VERSE
¶

#+BEGIN_VERSE
「　雲無心而不[襾/(革*馬)]。
　谷有應而相宜。
　寂住通感。
　圓¶明了知。
　性汪洋而海有受。
　氣突兀而山不移。¶
　百年身後所須物。
　問取南陽忠國師。」
#+END_VERSE
¶

#+BEGIN_VERSE
「　衰形老容。
　瘦竹蒼松。
　野食丹山鳳。
　雲吟枯木¶龍。
　對機何似當臺鏡。
　扣應恰如隨杵鐘。
　了無¶一物還我盧舂。」
#+END_VERSE
¶

#+BEGIN_VERSE
「　癡鈍之師。
　枯槁之姿。
　鼻寒垂涕。
　眼老生黐。
　玉¶懷石而矩。
　珠養蚌而規。
　長短華枝春次第。
　東¶西波棹月相隨。」
#+END_VERSE
¶

#+BEGIN_VERSE
「　雪髮霜髭。
　古岩阿師。
　坐寒空劫眼。
　機活用時¶眉。
　文殊靠倒維摩詰。
　帝釋仰贊須菩提。
　如今¶喫飯下堂去。
　誰敢等閑欺石梯。」
#+END_VERSE
¶

#+BEGIN_VERSE
「　秋生眉睫。
　雪積顛髮。
　見偏正之往來。
　得離微¶之出沒。
　間間霽雨之雲。
　爛爛濯波之月。
　相隨
<pb:KR6q0070_T_009-0112b>¶來也入諸塵。
　妙觸門門自超越。」
#+END_VERSE
¶

#+BEGIN_VERSE
「　遠山之雪兮髮毛衰白。
　大壑之秋兮眼稜寒¶碧。
　水雲肝膽兮佛世之燈。
　叢林事業兮祖宗¶之脈。
　龍梭錦機。
　金刀玉尺。
　諸塵三昧兮還我¶自由。
　二儀萬像兮與宅平出。」
#+END_VERSE
¶

#+BEGIN_VERSE
「　千年氣溫。
　琥珀松根。
　半夜光吞。
　珊瑚月魂。
　混¶沌鑿開。
　德雲下妙峯之頂。
　崑崙推倒。
　張騫到¶盟津之源。
　出岫之雲意間暇。
　盈科之水流勢¶奔。
　諸塵歷歷。
　三昧門門。
　妙觸應緣還出礙。
　成¶家事業付兒孫。」
#+END_VERSE
¶

#+BEGIN_VERSE
「　天與之形。
　月皎河橫。
　地與之儀。
　山高水低。
　華¶燈連有據。
　桃李默成蹊。
　十方三世混不得。
　萬¶像森羅類莫齊。」
#+END_VERSE
¶

#+BEGIN_VERSE
「　天之空兮星斗寒。
　海之縮兮潮波還。
　推月之¶蟾止三脚。
　養霧之豹窺一斑。
　拈出門門問相¶識。
　知音點頭應不慳。」
#+END_VERSE
¶

#+BEGIN_VERSE
「　真見無形。
　真得無名。
　全超影嚮。
　妙出塵情。
　夜¶冷露濡而斗濕。
　天空霽闊而河橫。
　無住而住。¶
　無生而生。
　相隨却到門門底。
　樓閣關開彈指¶聲。」
#+END_VERSE
¶

#+BEGIN_VERSE
「　松老有骨。
　竹癯無肉。
　雪髮覆顛。
　霜眉映目。
　須¶菩提坐空而談。
　維摩詰卷辨而默。
　拈來何處¶不相逢。
　日面佛兮月面佛。」
#+END_VERSE
¶

#+BEGIN_VERSE
「　寒竹癯長。
　蒼松老剛。
　身心鐵石。
　肝膽氷霜。
　秋¶天湛湛遠連水。
　賓雁冥冥初沒行。
　却來借伴。¶
　隨事成章。」
#+END_VERSE
¶

#+BEGIN_VERSE
「　寫出老僧形容可憎。
　秋生眼角雪點眉稜。
　胸¶次有丘壑。
　口頭無葛藤。
　功忘自據菩提座。
　照¶盡誰傳般若燈。
　借光施設。
　恰恰相應。」
#+END_VERSE

<pb:KR6q0070_T_009-0112c>¶

#+BEGIN_VERSE
「　天童之師。
　頂雪頷絲。
　三篾住山計。
　孤藤橫膝¶時。
　潭寒秋到早。
　空闊月行遲。
　提起宗家無¶字印。
　門門何處不相宜。」
#+END_VERSE
¶

#+BEGIN_VERSE
「　默而藏妙而光。
　月之輪窄。
　斗之柄長。
　扶來草¶木春濡綠。
　奪去山川霜落黃。
　相契可處。
　自然¶成章。」
#+END_VERSE
¶

#+BEGIN_VERSE
「　雲水之身叢林之人。
　眉毛長蓋眼。
　鼻孔直欺¶唇。
　等閑西院兩聲錯。
　急快雲門一路親。
　不肯¶割城還奪璧。
　相如肝膽抑強秦。」
#+END_VERSE
¶

#+BEGIN_VERSE
「　兀然而然。
　湛存象先。
　曹溪昧橫畫。
　少室還默¶傳。
　體不匿而了了。
　用不勤而綿綿。
　得麟角兮¶石頭足。
　捋虎須兮林際顛。
　壁上如今謾撑起。¶
　知音自然聞說禪。」
#+END_VERSE
¶

#+BEGIN_VERSE
「　事不在容。
　智不到宗。
　待雲雷而陶壁梭蟄。
　授¶衣鉢而盧老逃舂。
　犀通半夜月。
　鶴夢千年松。¶
　白髮蒼顏跛挈公。
　時人相笑老龍鍾。」
#+END_VERSE
¶

#+BEGIN_VERSE
「　稿木之形。
　谷神之靈。
　水冷看秋色。
　天空垂曉¶星。
　一點心明兮。
　非臺之鏡。
　大千卷出兮。
　破塵¶之經。」
#+END_VERSE
¶

#+BEGIN_VERSE
「　源養而淵。
　燈傳未殘。
　照分光焰。
　流演波瀾。
　暫¶時還落薄。
　客事豈艱難。
　春上燒瘢。
　綠生草¶端。
　無心為潤雲行麓。
　有應不留珠走盤。」
#+END_VERSE
¶

#+BEGIN_VERSE
「　非思量處。
　無住而住。
　離名象時。
　不為而為。
　香¶象定中渡。
　寒蟾照復移。
　世間了了虛空相。
　人¶事叢叢混沌眉。
　飽參底句如何舉。
　飯罷摩挲¶篾肚皮。」
#+END_VERSE
¶

#+BEGIN_VERSE
「　出入離微。
　偏正之機。
　變通動靜。
　殺活之柄。
　飛¶流電火兮。
　持林際之威權。
　函蓋乾坤兮。
　得雲¶門之號令。
　相隨百草頭邊。
　恰恰初無欠剩。」
#+END_VERSE

<pb:KR6q0070_T_009-0113a>¶

#+BEGIN_VERSE
「　了心非相。
　了相是心。
　皐禽夢寒琥珀樹。
　海月¶光射珊瑚林。
　影搖風竹。
　響發秋碪萬像森羅¶俱演說。
　寶陀巖上有知音。」
#+END_VERSE
¶

#+BEGIN_VERSE
「　寒淡相依。
　清白住持。
　秋橫兩目。
　雪覆雙眉。
　老¶兔推月河漢闊。
　賓雁沒煙星斗垂。
　窮通有自。¶
　機用輸誰。
　消得而今一瞬。
　不須別喚沙彌。」
#+END_VERSE
¶

#+BEGIN_VERSE
「　默默神澄。
　棱棱氣清。
　河漢之月耿耿而不夜。¶
　蒹葭之風凄凄而有聲。
　相逢便說無生話。
　萬¶像森羅作證明。」
#+END_VERSE
¶

#+BEGIN_VERSE
「　佛燈未寒。
　祖華未殘。
　其傳今到爾。
　其事素來¶難。
　座須諸法空為句。
　經在微塵破處看。
　而今¶呈似。
　莫道相謾。」
#+END_VERSE
¶

#+BEGIN_VERSE
「　妙出名象。
　非心非相。
　混融古今。
　是相是心。¶
　髮白曉霜厚。
　眼寒秋水深。
　寄語山形柱杖子。¶
　大家相伴做叢林。」
#+END_VERSE
¶

#+BEGIN_VERSE
「　識得本真。
　不隨生滅。
　霽雲磨空。
　秋波濯月。」
#+END_VERSE
¶

#+BEGIN_VERSE
「　頭上有骨。
　眼底無肉。
　分影月隨流。
　閒心雲出¶谷。
　萬緣圓應兮廓周大千。
　一點靈虛兮默照¶幽獨。」
#+END_VERSE
¶

#+BEGIN_VERSE
「　眼冷眉長。
　鼻直氣快。
　彼彼常不輕。
　門門觀自¶在。
　寂光而無中。
　妙用而無外。
　誰怕肉團礙世¶界。」
#+END_VERSE
¶

#+BEGIN_VERSE
「　智明而藏。
　淨極而光。
　四大蛇非蟄。
　六窓猴不¶忙。
　因緣仍善應。
　機用更優長。
　覿面相逢出思¶議。
　自然隨處露堂堂。」
#+END_VERSE
¶

#+BEGIN_VERSE
「　默而耀虛而照。
　借用不慳。
　合體無兆。
　石牛臥¶而青山寒。
　木馬嘶而明月曉。
　有底般人。
　相逢¶恰好。」
#+END_VERSE
¶

#+BEGIN_VERSE
「　雪洗寒岩兮。
　山林氣清。
　秋生煙水兮。
　江湖色
<pb:KR6q0070_T_009-0113b>¶明。
　猶淨鏡兮對諸像。
　似空谷兮隨諸聲。
　游戲¶因緣三昧用。
　自然轉處不留情。」
#+END_VERSE
¶

#+BEGIN_VERSE
「　眉眼分明。
　風柳柔青。
　心膽純一。
　野華吐赤。
　了¶無物礙自由人。
　還得觀音妙智力。
　連城不割¶誰肯休。
　相如却奪秦王璧。」
#+END_VERSE
¶

#+BEGIN_VERSE
「　真非真假非假。
　是影是形。
　成幻成化。
　根門隨¶處拽得回。
　聲色自然騎與跨。
　耕翻海月之泥¶牛。
　游遍春陽之木馬。」
#+END_VERSE
¶

#+BEGIN_VERSE
「　髮際點白。
　眼眶含青。
　情枯歷歷。
　智照靈靈。¶
　形骸如槁木。
　蹤跡肖流萍。
　月明四海犀通暈。¶
　春在百華蜂採馨。」
#+END_VERSE
¶

#+BEGIN_VERSE
「　梨杖橫膝。
　衲衣擁肩。
　默為佛事。
　情忘世緣。
　家¶風空掃四壁。
　活計冷坐三椽。
　見聞聲色外相¶討。
　破曉青山啼杜鵑。」
#+END_VERSE
¶

#+BEGIN_VERSE
「　是心絕緣。
　寒灰不然。
　是身無我。
　芭蕉不堅。
　獨¶靈兮卓卓。
　湛存兮綿綿。
　春逐華枝長短。
　月隨¶水器方圓。」
#+END_VERSE
¶

#+BEGIN_VERSE
「　碧寒眼腦。
　䵩黑面皮。
　佛魔銷鑠處。
　自己住持¶時。
　針或聯線。
　機不掛絲。
　風月渡河無夜色。¶
　水天連霽有秋姿。」
#+END_VERSE
¶

#+BEGIN_VERSE
「　畫者不相出脫。
　轉見面皮醜惡。
　蜂採百華春¶不飢。
　兔飲長河夜不渴。
　無事而禪。
　待緣而作。¶
　一機一警誰與知。
　百發百中絃銜筈。」
#+END_VERSE
¶

#+BEGIN_VERSE
「　是真非相。
　是相非真。
　拈轉四大。
　不立一塵。
　體¶合虛空有自己。
　用周法界無別人。
　一葉落兮¶天下秋。
　一華開兮天下春。」
#+END_VERSE
¶

#+BEGIN_VERSE
「　貧眉似促。
　飢眼覺大。
　口噤禪游。
　鼻通氣快。
　心¶不萌箇處轉機。
　卦未兆阿誰來買。
　應世隨緣。¶
　齪家得彩。」
#+END_VERSE

<pb:KR6q0070_T_009-0113c>¶

#+BEGIN_VERSE
「　去就清貧。
　擔何苦辛。
　兀默三椽老。
　平生五合¶陳。
　出家意謂了身。
　住院還相累人。
　野水連天¶半夜月。
　叢林和氣十方春。」
#+END_VERSE
¶

#+BEGIN_VERSE
「　顛髮山雪。
　眶瞳水秋。
　月白濯河漢。
　霽寒摩斗¶牛。
　韶意千華裏。
　光風百草頭。
　如幻三昧兮。
　妙¶得優游。」
#+END_VERSE
¶

#+BEGIN_VERSE
「　默默無思。
　閒閒不羈。
　秋濯星河色。
　風吹月蕩¶漪。
　二儀前是我。
　萬像裏名誰。
　似難去取。
　決定¶相隨。」
#+END_VERSE
¶

#+BEGIN_VERSE
「　額高眼深。
　該抹叢林。
　人驚大膽。
　我自無心。
　默¶轉機梭路。
　誰投鉢水針。
　覿面相呈了也。
　擡頭¶何處相尋。」
#+END_VERSE
¶

#+BEGIN_VERSE
「　銷口而禪。
　篾腹而餓。
　透出劫空心相微。
　不見¶秋毫身量大。
　法憙為食。
　法空為座。
　毘耶門¶戶打開。
　少室家風覷破。
　言滿天下兮。
　而無口¶過。」
#+END_VERSE
¶

#+BEGIN_VERSE
「　據胡床握麈柄。
　句中起倒。
　機頭偏正。
　真得出¶思議。
　妙應亡眺聽。
　徹二儀萬像根源。
　識諸佛¶歷代性命。
　曲直逆順兮任縱任橫。
　長短方圓¶兮何少何剩。」
#+END_VERSE
¶

#+BEGIN_VERSE
「　默握𤛆尾。
　誰撩虎須。
　天水連秋色。
　魁杓夜轉¶樞。
　應兮鑒像。
　答兮谷呼。
　森羅萬像。
　縱橫也¶俱。」
#+END_VERSE
¶

#+BEGIN_VERSE
「　百般千樣。
　會歸一相。
　一相無相識也無。
　廓與¶虛空等其量。
　河淡秋清夜寒月亮。
　提携出也¶來人間。
　明明歷歷諸緣上。」
#+END_VERSE
¶

#+BEGIN_VERSE
「　性空無根。
　性水無垠。
　應所知量。
　成其夢身。
　閒¶閒對萬像。
　飄飄出諸塵。
　物外有此不名物。
　人¶間有此沒事人。」
#+END_VERSE

<pb:KR6q0070_T_009-0114a>¶

#+BEGIN_VERSE
「　面皮微紫。
　眸子深青。
　默臻閫奧。
　妙得門庭。¶
　徹見二儀成一體。
　明知萬像不他形。」
#+END_VERSE
¶

#+BEGIN_VERSE
「　幻起有形。
　智空無名。
　秋生月窟。
　雲變乾城。
　摩¶娑百戰胝瘢舊。
　向道而今老太平。」
#+END_VERSE
¶

#+BEGIN_VERSE
「　皮蒼老松。
　色暗焦桐。
　微塵塵破。
　一印印空。
　大¶千經卷鐘出礙。
　三世佛口谷吞風。
　六門了用。¶
　雙眉有功。」
#+END_VERSE
¶

#+BEGIN_VERSE
「　雪顛未乾。
　秋波更寒。
　雲門舌不短。
　百丈鼻猶¶酸。
　心傳一燈自光焰。
　口翻四海看波瀾。
　間關¶半世。
　經歷百難。
　報道頭家休喝彩。
　而今雙六¶已居盤。」
#+END_VERSE
¶

#+BEGIN_VERSE
「　松老皮皴。
　竹癯節稜。
　髮白遠山雪。
　心明長夜¶燈。
　回機歷歷。
　隨用騰騰。
　因緣妙觸初無礙。
　箇¶是玲瓏岩下僧。」
#+END_VERSE
¶

#+BEGIN_VERSE
「　地水火風。
　因緣會同。
　見聞知覺。
　門戶疎通。
　隨¶宜而得用。
　及盡而亡功。
　明白機輪還自轉。
　相¶逢誰識大家翁。」
#+END_VERSE
¶

#+BEGIN_VERSE
「　野雪髮鬚。
　秋山肌膚。
　物齊芳蝶夢。
　情盡露蟬¶枯。
　跡弭水歸海。
　光回星轉樞。
　言前薦得猶封¶殼。
　喝下承當又觸途。
　天上天下。
　只箇規模。」
#+END_VERSE
¶

#+BEGIN_VERSE
「　靜得其根。
　動應其門。
　家傳從佛祖。
　機用付兒¶孫。
　鑿開渾沌。
　派發崑崙。
　借與煙光成草木。
　華¶華葉葉氣溫溫。」
#+END_VERSE
¶

#+BEGIN_VERSE
「　髮衰雪白。
　眼寒秋碧。
　壁立千尋功消一色。
　體¶得有家風。
　心傳亡轍跡。
　少林祖師兮。
　豈會唐¶言。
　黃梅行者兮。
　不識橫畫。」
#+END_VERSE
¶

#+BEGIN_VERSE
「　棱眉蒼厖。
　壑眼碧雙。
　未開蟄戶。
　誰識漳江。
　不¶須狡兔治三窟。
　自有孤猿應六窓。
　運水般柴¶呈妙用。
　兒孫事業更摐摐。」
#+END_VERSE

<pb:KR6q0070_T_009-0114b>¶

#+BEGIN_VERSE
「　雪髮霜鬚。
　風袖煙裾。
　空殼累于可卜。
　木蠧偶¶以成書。
　豹霧之虎。
　龍雷之魚。
　變化復何日。
　升¶騰似有初。
　舊時行履故然改。
　向道而今井覷¶驢。」
#+END_VERSE
¶

#+BEGIN_VERSE
「　形聲幻為。
　聞見智隨。
　自然出礙。
　平等何疑。
　瑩¶明而絕累。
　圓應而無疵。
　而今問爾。
　且道是¶誰。」
#+END_VERSE
¶

#+BEGIN_VERSE
「　霜之鬚雪之顱。
　竹之腹松之膚。
　河漢拍天岸。¶
　魁杓旋夜樞珊瑚林月。
　長鯨𩥇琥珀松巢老¶鶴呼。
　竿頭絲線從君弄。
　不犯清波意自殊¶本無今有。
　覺空幻受。
　真相儼然兮威音之前。¶
　妙觸出礙兮影響之後。
　功極而轉身。
　說禪而¶借口。
　把住也洞水逆流。
　放行也曹山顛酒。」
#+END_VERSE
¶

#+BEGIN_VERSE
「　形骸槁如。
　林壑深居。
　衰髮雪松白。
　閒情霜竹¶虛。
　智游空劫珠胎蚌。
　妙應因緣井覷驢。
　豹霧¶之虎。
　龍雷之魚。
　黃梅衣鉢繩繩信。
　盧老心傳¶不識書。」
#+END_VERSE
¶

#+BEGIN_VERSE
「　㵎月之孤。
　岩松之癯。
　秋生眉目。
　霜侵髮鬚。
　諸¶法之相了空寂。
　妙存之性非有無。
　一塵飛巨¶海。
　片雪點紅爐。
　應事頭頭俱出礙。
　自然妙觸¶角回途。」
#+END_VERSE
¶

#+BEGIN_VERSE
「　兀兀堆堆。
　髑髏眼開。
　全身放下。
　借伴還來。
　一¶彈指響流通句。
　樓閣門門見善財。」
#+END_VERSE
¶

#+BEGIN_VERSE
「　瘦骨岩岩。
　殘毳毿毿。
　坐寒雲巘。
　心空月潭。
　虛¶應亡機而若谷。
　深禪有口而如鉗。
　槃珠勿遺¶其色。
　囊錐不露其尖。
　皇道大平沒棱角。
　自然¶雨五而風三。」
#+END_VERSE
¶

#+BEGIN_VERSE
「　老抱孤蹤。
　歲寒之松。
　靜含遠韻。
　霜曉之鐘。
　黃¶氏之羊起石。
　陶家之梭化龍。
　剎剎塵塵見身
<pb:KR6q0070_T_009-0114c>¶相。
　門門何處不相逢。」
#+END_VERSE
¶

#+BEGIN_VERSE
「　顛毛之絲。
　眼角之黐。
　是身頹老。
　與世支離。
　枯¶禪心了了。
　空劫鼻垂垂。
　曉寒霜結山川薄。
　霽¶夜月行河漢遲。
　借伴還來機用妙。
　不銷彈指¶知音知。」
#+END_VERSE
¶

#+BEGIN_VERSE
「　形衰柳蒲。
　心老江湖。
　魚潛波路靜。
　鶴夢月巢¶孤。
　不損色香三昧手。
　粉粘雙股理華須。」
#+END_VERSE
¶

#+BEGIN_VERSE
「　高岩之雪兮顛毛衰白。
　遠水之秋兮眼棱寒¶碧。
　氣清夜永兮月低。
　斗冷河空兮露泣。
　借伴¶之機。
　起家之力。
　二儀萬像兮相與流通。
　十方¶三世兮自然平出。」
#+END_VERSE
¶

#+BEGIN_VERSE
「　至微至精。
　無像無名。
　其傳也默而成。
　其得也¶虛而盈。
　夜永斗柄轉。
　秋高河漢橫。
　人來借問¶正因字。
　鼠糞無將污我羹。」
#+END_VERSE
¶

#+BEGIN_VERSE
「　心空自靈。
　性了非情。
　玉馬寒泉飲。
　泥牛夜月¶耕。
　塵塵智起。
　物物幻成。
　二儀萬像縱橫說。
　相¶與今時作證明。」
#+END_VERSE
¶

#+BEGIN_VERSE
「　顛毛衰薄。
　春山雪作。
　胸襟疎豁。
　海門潮落。
　眉¶稜高而眼深。
　鼻筒直而口闊。
　幽靈絕待兮曾¶傳祖禰之芳。
　谷神不死兮似得仙家之藥。
　相¶逢別峯。
　彈指開閣。
　憨皮袋截巷欄街。
　臭骨頭¶填溝塞壑。」
#+END_VERSE
¶

#+BEGIN_VERSE
「　青天無涯。
　白雲不[襾/(革*馬)]。
　流水抱山轉。
　征人踏月¶歸。
　應以比丘得度者。
　箇般形像對來機。」
#+END_VERSE
¶

#+BEGIN_VERSE
「　野雲半肩。
　寒雪一顛海樹珊瑚月。
　岩松琥珀¶年。
　眼合覓不見祖。
　心空初不留禪。
　森羅萬像¶縱橫說。
　相與證明輸我然。」
#+END_VERSE
¶

#+BEGIN_VERSE
「　內非可形。
　外還絕稱。
　妙圓一句。
　通變諸乘。
　混¶十界心而靜其念。
　吞三世佛而空其膺。
　真機
<pb:KR6q0070_T_009-0115a>¶了了。
　祖意繩繩。
　偏去正來兮。
　閑閑受用。
　圓¶規方矩兮。
　恰恰相應。」
#+END_VERSE
¶

#+BEGIN_VERSE
「　非默而默。
　不言而言。
　鑿混沌朴。
　決崑崙源。
　萬¶像總持句。
　諸塵三昧門。
　法法心心成佛事。
　華¶華葉葉受春恩。」
#+END_VERSE
¶

#+BEGIN_VERSE
「　了了智空。
　閑閑色融。
　髑髏常干世界。
　鼻孔摩¶觸家風。
　湛湛河源翡翠碧。
　團團海日珊瑚紅。」
#+END_VERSE
¶

#+BEGIN_VERSE
「　默默道游。
　靈靈破幽。
　斗魁光轉夜。
　河漢氣澄¶秋。
　入世隨流。
　門庭甚休。
　青鞋蹈雨俱低老。
　放¶浪風煙百草頭。」
#+END_VERSE
¶

#+BEGIN_VERSE
「　心心無住。
　了了有據。
　河漢橫秋。
　斗柄濡露。
　須¶菩提坐禪。
　憍尸迦雨華。
　蚌含明月兔懷胎。
　勘¶破少林傳底句。」
#+END_VERSE
¶

#+BEGIN_VERSE
「　相承次第。
　皮肉骨髓。
　形分古佛家。
　氣出阿祖¶鼻。
　一根源既還。
　三昧塵全起。
　坦坦蕩蕩平等¶心。
　煒煒煌煌自然智。」
#+END_VERSE
¶

#+BEGIN_VERSE
「　鬚髮老而覆霜。
　心念淨而發光。
　妙照混三世。¶
　幽靈空十方。
　口吞諸佛而不為大。
　舌拄梵天¶而不覺長。
　剎塵無間說。
　鷗鳥不亂行。
　平等是¶道。
　自然成章。」
#+END_VERSE
¶

#+BEGIN_VERSE
「　妙明絕思。
　廓靜無涯。
　智空三際。
　性融二儀。
　借¶功光歷歷。
　借伴老垂垂。
　文彩縱橫成底事。
　機¶頭初不掛梭絲。」
#+END_VERSE
¶

#+BEGIN_VERSE
「　垂老之姿。
　鬚髮如絲。
　淵默之味。
　耳口無疵。
　秋¶高河影闊。
　露冷月行遲。
　答呼若谷神之應。
　對¶事得珠色之隨。」
#+END_VERSE
¶

#+BEGIN_VERSE
「　劫壺廓空。
　一句圓通。
　苔生玉殿。
　體露金風。
　妙¶盡不知處。
　光回還借功。
　鑑像之緣。
　而妙觸非¶受。
　谷神之應。
　而隨呼不窮。」
#+END_VERSE

<pb:KR6q0070_T_009-0115b>¶

#+BEGIN_VERSE
「　規圓矩方。
　鳧矩鶴長。
　落日煙村牧笛。
　平湖¶月夜魚榔。」
#+END_VERSE
¶

#+BEGIN_VERSE
「　法法平齊。
　隨高就低。
　南日蜀葵向。
　北風胡馬¶嘶。」
#+END_VERSE
¶

#+BEGIN_VERSE
「　年齒垂垂。
　鬚髮絲絲。
　月寒無影樹。
　春在未萌¶枝。
　得失折肱塞人馬。
　輸贏爛柯樵子棊。
　示現¶威儀而不起滅盡之定。
　不由心念而自然圓¶明之知。」
#+END_VERSE
¶

#+BEGIN_VERSE
「　髮雪毿毿。
　心老憨憨。
　指南話北。
　破二作三。
　守¶宗風之符節。
　握佛祖之鎚鉗。
　陶形鑄器模楷¶妙。
　迸火流金鑪鞴炎。
　光明不斷燈燈夜龕。」
#+END_VERSE
¶

#+BEGIN_VERSE
「　學絕與隣。
　名生實賓。
　少年行脚事。
　老倒住山¶人。
　拄杖雖無二升米。
　虛空自有十方身。
　一機¶歷歷兮三昧塵塵。」
#+END_VERSE
¶

#+BEGIN_VERSE
「　說得一尺。
　行得一尺。
　身非肉團。
　心如牆壁。
　用¶光眉十方。
　照世眼雙碧。
　諸塵三昧兮在我自¶然。
　萬像森羅兮與渠平出。」
#+END_VERSE
¶

#+BEGIN_VERSE
「　巍巍堂堂。
　智不可量。
　煒煒煌煌。
　靜自然光。
　松¶老西山雪。
　河明北斗霜。
　用之而行。
　舍之而藏。¶
　深林之晦三眠繭。
　繞指之柔百煉剛。」
#+END_VERSE
¶

#+BEGIN_VERSE
「　癯形老殘。
　孤節歲寒。
　照頂髑髏眼。
　隨緣赤肉¶團。
　六街三市尋人去。
　相喚門門盡是檀。」
#+END_VERSE
¶

#+BEGIN_VERSE
「　默成用密。
　智空理得。
　歷代祖心選同科。
　三世¶佛口閑掛壁。」
#+END_VERSE
¶

#+BEGIN_VERSE
「　老境侵尋。
　衰殘到今。
　霜鬚雪髮春猶淺。
　壑眼¶岩眉秋更深。」
#+END_VERSE
¶

#+BEGIN_VERSE
「　兀坐㵎陰。
　潭空月沈。
　三乘乘外。
　一印印心。
　師¶子循行師子吼。
　旃檀圍繞旃檀林。
　諸塵說法¶諸塵聽。
　莫道無人為賞音。」
#+END_VERSE

<pb:KR6q0070_T_009-0115c>¶

#+BEGIN_VERSE
「　煙蒼蒼兮白鳥飛。
　水茫茫兮金鱗嬉。
　空杳杳¶兮智不知。
　覺冥冥兮性所宜。
　包萬像而括二¶儀。
　徹三際而周四維。
　影象纍纍。
　品類差差。
　發¶揮元自我點化更由誰。
　方之則矩。
　圓之則規。¶
　不須特地。
　且麼過時。
　兀兀騰騰。
　憨憨痴痴。
　跛¶跛挈挈而萎萎嬴嬴。」
#+END_VERSE
¶

#+BEGIN_VERSE
「　說通齒豁。
　宗通句活。
　師座心空。
　劫壺步闊。
　就¶位了無機。
　爛柯曾有著。
　招手相隨恁麼來。
　百¶草頭邊活卓卓。」
#+END_VERSE
¶

#+BEGIN_VERSE
「　性了有餘。
　體含太虛。
　心空歷歷。
　道契如如。
　答¶響神居谷。
　隨緣井覷驢。
　向道塵塵住三昧。
　何¶妨觸處卷而舒。」
#+END_VERSE
¶

#+BEGIN_VERSE
「　形容老癯。
　鬚髮雪敷。
　體明千劫眼。
　性靜萬機¶樞。
　變通自古門門活。
　伎倆而今恰恰無。
　一指¶頭禪隨處用。
　拈來百草俱胝俱。」
#+END_VERSE
¶

#+BEGIN_VERSE
「　一印印空。
　三乘莫窮。
　智了離微句。
　身分函蓋¶同。
　彌勒駕來樓閣外。
　文殊家住覺城東。
　隨身¶干木。
　到處家風。」
#+END_VERSE
¶

#+BEGIN_VERSE
「　拄杖倚床。
　默而成草。
　夜月通犀角。
　秋空沒雁¶行。
　清寫芭蕉雪。
　秀盛芙蓉霜。
　青原價問廬陵¶米。
　會有知音句廝當。」
#+END_VERSE
¶

#+BEGIN_VERSE
「　默學少林。
　靜全本心。
　幽靈絕待。
　虛明自任。
　玉¶線金鍼世家事。
　鸞膠鳳絃山水音。
　隨方善應。¶
　不用相尋。」
#+END_VERSE
¶

#+BEGIN_VERSE
「　其離而入。
　其微而出。
　一彈指響樓閣開。
　身現¶門門千百億。」
#+END_VERSE
¶

#+BEGIN_VERSE
「　絕待而靈。
　無得而名。
　就位難辨。
　借功證成。
　合¶伴應時節。
　隨事放光明。
　神歌社舞閑心適。
　塊¶雨條風樂太平。」
#+END_VERSE

<pb:KR6q0070_T_009-0116a>¶

#+BEGIN_VERSE
「　理極非身。
　智明自神。
　三緣未作。
　一默含純。
　回¶途異類。
　出歷諸塵。
　彎彎月下漣漪水。
　剪剪風¶斜楊柳春。」
#+END_VERSE
¶

#+BEGIN_VERSE
「　野鶴骨癯。
　㵎松皮麁。
　一身閑而雲行林壑。
　兩¶眼冷而秋入江湖。
　智到無而有。
　理極有而無。¶
　齊物蝶翻晝夢。
　隨機蜂理華須。
　開口也著合¶也著。
　風鈴發響谷隨呼。」
#+END_VERSE
¶

#+BEGIN_VERSE
「　為僧𠜾剞。
　與世支離。
　目瞳青炯炯。
　頭髮白絲¶絲。
　劫空有句。
　真得無師。
　借功分照用。
　借位解¶提持。
　萬像森羅一音說。
　何須特地拄唇皮。」
#+END_VERSE
¶

#+BEGIN_VERSE
「　妙存象先。
　圓成自然。
　佛燈焰續。
　祖華芳聯。
　野¶況煙霞老。
　秋痕天水連。
　生無生性。
　住無住緣。¶
　隨分雪分齋一鉢。
　不嫌雲寄屋三椽。」
#+END_VERSE
¶

#+BEGIN_VERSE
「　明白無根。
　茫茫月魂。
　清虛不渾。
　蒼蒼秋痕。
　青¶天固可背負。
　諸佛等閑口吞。
　情空超物物。
　妙¶觸應門門。
　了知初不由心念。
　金色頭陀滅意¶根。」
#+END_VERSE
¶

#+BEGIN_VERSE
「　眸子射人。
　秋㵎之津。
　顛毛衰白。
　霜松之晨。
　赤¶湖之林潮漲而長鯨𩥇浪。
　丹桂之影月寒而¶老兔推輪。
　明功借位。
　起幻入塵。
　百草頭邊有¶芳信。
　縱橫指點自家春。」
#+END_VERSE
¶

#+BEGIN_VERSE
「　無心之心。
　妙超古今。
　無相之相。
　不存情量。
　葉¶落木而秋開。
　月度山而潮上。
　柳絮之風隨。
　葵¶華之日向。」
#+END_VERSE
¶

#+BEGIN_VERSE
「　默而靜專。
　體之妙全。
　情盡性傳。
　心空覺圓。
　閒¶閒游幻世。
　了了應塵緣。
　燈籠露柱渾機用。
　翠¶竹黃華總說禪。」
#+END_VERSE
¶

#+BEGIN_VERSE
「　塵淨無餘。
　體明而虛。
　秋高夜永。
　河闊星疎。
　宛¶轉兼而到。
　偏圓卷復舒。
　媚川果若珠含蚌。
　應
<pb:KR6q0070_T_009-0116b>¶物何妨井覷驢。」
#+END_VERSE
¶

#+BEGIN_VERSE
「　南臺之靜。
　中邑之應。
　圓明之知。
　平等之性。
　爛¶柯碁局樵。
　釣雪華亭艇。
　披叢林明白之襟。
　握¶雲水清涼之柄。
　動自風流。
　閒宜月定。
　心聞況¶是賞音。
　相廗何妨打令。」
#+END_VERSE
¶

#+BEGIN_VERSE
「　雲水孤藤。
　叢林老僧。
　瀾翻口角。
　雪點眉棱。
　長¶春時節相聯蘂。
　破夜光明自照燈。
　內無絲而¶繫螘。
　外無糝而聚蠅。
　不起滅定。
　能應繁興。」
#+END_VERSE
¶

#+BEGIN_VERSE
「　雪髮霜鬚。
　鯢齒鷄膚。
　年侵蒲柳。
　日在桑榆。
　用¶持智之大柄。
　靜守道之元樞。
　而今百草頭邊¶用。
　妙得雲門一字俱。」
#+END_VERSE
¶

#+BEGIN_VERSE
「　曹洞宗乘。
　老難發興。
　秋波搖眼角。
　春雪點眉¶棱。
　一步跨空劫。
　孤心相續燈。
　西母之桃兮。
　秀¶結三千年實。
　北冥之鯤兮。
　蛻翔九萬里鵬。
　珊¶瑚枝枝撑著月。
　出格雲門跛脚僧。」
#+END_VERSE
¶

#+BEGIN_VERSE
「　心心絕緣。
　了了亡年。
　吞佛空三世。
　披經等大¶千。
　妙觀智出礙。
　韶晝春無邊。
　齊物竹床蝴蝶¶夢。
　雙飛栩栩華風顛。」
#+END_VERSE
¶

#+BEGIN_VERSE
「　妙而不有。
　空而不無。
　坐寒床下板。
　步轉劫前¶壺。
　返色光初發。
　知音德不孤。
　流長信是盈科¶水。
　盤走端如受影珠。」
#+END_VERSE
¶

#+BEGIN_VERSE
「　疎齒如鯢。
　皴皮若鷄。
　萬機頓削。
　一句全提。¶
　湛存性海闊。
　圓明心月低。
　有信風雷還破蟄。¶
　無言桃李自成蹊。」
#+END_VERSE
¶

#+BEGIN_VERSE
「　有應之身。
　無位之人。
　隨方而見。
　妙觸而神。
　山¶林森森春在木。
　江湖澹澹秋生津。
　語不投機¶不展事。
　雲門一路從來親。」
#+END_VERSE
¶

#+BEGIN_VERSE
「　一切相空其後之心。
　一切心空其後之相。
　幽¶谷雲生。
　寒潭月上。
　應因緣平定二儀。
　了幻化
<pb:KR6q0070_T_009-0116c>¶森羅萬像。
　恰恰不疑。
　如指諸掌。」
#+END_VERSE
¶

#+BEGIN_VERSE
「　清淨本然。
　和合因緣。
　涅不緇而磨不磷。
　仰彌¶高而鑽彌堅。
　隨之無後。
　迎之無前。
　空空空處¶亡中邊。
　而今信手拈來用。
　頭尾相應正復偏。」
#+END_VERSE
¶

#+BEGIN_VERSE
「　身老而衰。
　根鈍且遲。
　霽冷河闊。
　天空斗垂。
　圓¶明三隻目。
　受用兩莖眉。
　塵剎大千。
　縱橫而妙¶觸。
　三尺丈六。
　笑語而相隨。」
#+END_VERSE
¶

#+BEGIN_VERSE
「　坐忘是非。
　默見離微。
　佛祖之陶冶。
　天地之範¶圍。
　髑髏眉底眼。
　空劫句中機。
　青原赭色麒麟¶步。
　藥嶠金毛師子威。
　相逢捉手。
　大道同歸。」
#+END_VERSE
¶

#+BEGIN_VERSE
「　空劫默游。
　靈然破幽。
　潮揚光焰珊瑚月。
　海縮¶波瀾翡翠秋。
　於世無求。
　隨緣自由。
　百千三昧¶門門事。
　潦倒俱胝一指頭。」
#+END_VERSE
¶

#+BEGIN_VERSE
「　說真不真。
　說似不似。
　拈轉舌頭提得鼻。
　空劫¶家風。
　衲僧田地。
　心心與祖相傳。
　佛佛見他出¶世。
　一塵入正受。
　諸塵三昧起。」
#+END_VERSE
¶

#+BEGIN_VERSE
「　形貌春寒。
　顛毛雪殘。
　坐空生滅影。
　靜見離微¶端。
　珊瑚樹生玳瑁海。
　明月珠走琉璃盤。
　藏天¶下於天下兮。
　一性自然平等。
　出世間於世間¶兮。
　萬像誰敢相謾。」
#+END_VERSE
¶

#+BEGIN_VERSE
「　天地含光。
　陰陽化章。
　[卄/(跳-兆+束)]腸清白。
　棗齒淡黃。
　叢¶林閒去就。
　雲水老行藏。
　百鍊之金柔兮繞指。¶
　九試之玉溫兮截肪。
　隨身干木。
　作戲逢場。」
#+END_VERSE
¶

#+BEGIN_VERSE
「　默默靈光。
　堆堆坐忘。
　衲僧事業。
　宗印文章。
　應¶物空三世。
　隨緣遍十方。
　分身不用相回互。
　到¶處誰能作覆藏。
　巍巍堂堂。
　煒煒煌煌。」
#+END_VERSE
¶

#+BEGIN_VERSE
「　雲水老身。
　叢林陳人髮毛已雪。
　鼻氣猶春。
　平¶等應緣也。
　心心佛佛。
　自然說法也。
　剎剎塵塵。¶
　回途復妙。
　弄假像真。」
#+END_VERSE

<pb:KR6q0070_T_009-0117a>¶

#+BEGIN_VERSE
「　山帶雪而歲寒。
　水含月而夜闌。
　對機轉物。
　影¶草探竿。
　游刃之牛解。
　爛柯之局殘。
　西風雨斂¶煙雲淨。
　北斗脚垂河漢乾。」
#+END_VERSE
¶

#+BEGIN_VERSE
「　形雖老蒼。
　事不窮忙。
　味真嚼蠟。
　面冷刮霜。
　撒¶手行空劫。
　全身入帝鄉。
　回頭游戲成三昧。
　春¶上百華蜂采香。」
#+END_VERSE
¶

#+BEGIN_VERSE
「　曲木坐床。
　烏藤倚旁。
　孤禪一句。
　三世十方。
　青¶燈含華夜耿耿。
　白鳥欲沒天蒼蒼。
　却來有應。¶
　出礙無當。」
#+END_VERSE
¶

#+BEGIN_VERSE
「　丘壑精神。
　雲水陳人。
　心燈不夜。
　道樹長春。
　珠¶胎養乎老蚌。
　龍雷躍于脩鱗。
　爛爛光輝兮明¶白之窟。
　稜稜浪級兮桃華之津。
　莊嚴三昧。
　游¶戲諸塵。」
#+END_VERSE
¶

#+BEGIN_VERSE
「　默默有句兮祖祖相傳。
　心心無住兮靈靈自¶然。
　石蘊玉而輝山。
　淵含珠而媚川。
　千億門開¶彌勒彈。
　三十年用俱胝禪。
　一乘底事。
　百草頭¶邊。」
#+END_VERSE
¶

#+BEGIN_VERSE
「　二儀之門。
　萬象之根。
　有無難議。
　青白不痕。
　借¶功承祖禰。
　了事付兒孫。
　採華香負蜜蜂股。
　齊¶物夢翻蝴蝶魂即相離相。
　知恩報恩。」
#+END_VERSE
¶

#+BEGIN_VERSE
「　太行之雪春不消。
　黃河之月夜更饒。
　家風許¶清白。
　身世自超搖。
　離微器重。
　出沒機調。
　光焰¶波瀾俱滿淨。
　珊瑚林樹漲高潮。」
#+END_VERSE
¶

#+BEGIN_VERSE
「　雪拭晚晴。
　水受秋清。
　天空四壁。
　月冷三更。
　湛¶存而獨立。
　定應而周行。
　二儀之道成且平。
　萬¶像之印虛不盈。
　鷗鳥情間機事外。
　夕陽沙上¶未寒盟。」
#+END_VERSE
¶

#+BEGIN_VERSE
「　老身且懶。
　居然從簡。
　白雪覆顛。
　烏華亂眼。
　心¶光傳祖燈。
　手段破家產。
　到不到趙州喫茶。
　回
<pb:KR6q0070_T_009-0117b>¶不回睦州擔板。
　借問諸人識也無。
　青山骨秀¶閑雲散。」
#+END_VERSE
¶

#+BEGIN_VERSE
「　枯槁形骸。
　虛明性懷。
　秋河夜月。
　老樹蒼崖。
　一¶機色前自宛轉。
　萬像頭上誰安排。
　雲門拄杖。¶
　趙州草鞋。」
#+END_VERSE
¶

#+BEGIN_VERSE
「　性成而不立玄微。
　智詣而難分是非。
　天空雲¶澹泞。
　夜冷月依俙。
　蝴蝶夢魂兮。
　春晝飛而齊¶物。
　白鷗盟事兮。
　夕陽臥而亡機。」
#+END_VERSE
¶

#+BEGIN_VERSE
「　皴皮似雞。
　疎齒如鯢。
　諸緣坐斷。
　一句全提。
　夜¶月圓明兮。
　珊瑚海闊。
　晚雲破碎兮。
　玳瑇天低。」
#+END_VERSE
¶

#+BEGIN_VERSE
「　肌骨瘦寒。
　氣貌衰殘。
　坐冷秋生河闊。
　心空月¶墮潮乾。
　善財游歷百城了。
　樓閣門開指一彈。」
#+END_VERSE
¶

#+BEGIN_VERSE
「　古岩老僧。
　百事不能。
　飽雪筠林野之姿。
　癯猶¶高節。
　抱松石歲寒之骨。
　老更蒼稜。
　去就且拙。¶
　唱酬可憎。
　慎嚴逆流洞水道。
　孝滿顛酒曹山¶曾。」
#+END_VERSE
¶

#+BEGIN_VERSE
「　靈靈而空。
　了了而融。
　正偏之機轉。
　佛祖之道¶同。
　玉井有月。
　氷壺無風。
　兒孫得力成家事。
　影¶現諸塵三昧中。」
#+END_VERSE
¶

#+BEGIN_VERSE
「　精神自然。
　秋早春先。
　蟠胸丘壑。
　繞齒風煙。
　理¶無生而心傳阿祖。
　神不死而道出諸僊。
　蒼黃¶酢酬兮將軍囓鏃之日。
　黑白勝負兮樵子爛¶柯之年。」
#+END_VERSE
¶

#+BEGIN_VERSE
「　默默亡言。
　靈靈見根。
　鼓撾塗毒香燒返魂。
　物¶物無心影受鏡。
　塵塵出礙聲踰垣。」
#+END_VERSE
¶

#+BEGIN_VERSE
「　萎萎嬴嬴。
　病起風姿。
　跛跛挈挈。
　老來事業。
　坐¶穩三際平。
　心空百念絕。
　森羅萬象信崝嶸。
　門¶門三昧從施設。」
#+END_VERSE
¶

#+BEGIN_VERSE
「　髮白齒豁。
　鼻垂口闊。
　坐冷月依依。
　氣清秋漠
<pb:KR6q0070_T_009-0117c>¶漠。
　離微出入門開。
　正偏往來機活。
　雙碧耆婆¶眼有神。
　分明百草頭邊藥。」
#+END_VERSE
¶

#+BEGIN_VERSE
「　慧而能定。
　定而能應。
　空有短長。
　初無欠剩。
　定¶慧力莊嚴。
　性相心齊證。
　妙觀察智照非功。
　成¶所作智同圓鏡。」
#+END_VERSE
¶

#+BEGIN_VERSE
「　默默而游。
　月冷天秋。
　靡靡而周。
　雲行水流。
　身¶心無畔岸。
　機用有錐鉤。
　諸塵三昧縱橫句。
　分¶付之人拄杖頭。」
#+END_VERSE
¶

#+BEGIN_VERSE
「　妙了常存。
　幽靈不昏偏正旋樞臼。
　離微見道¶根。
　微塵破處大經出。
　冷口開時諸佛吞。
　隨緣¶歷歷得用門門。
　成褫家事分付兒孫。」
#+END_VERSE
¶

#+BEGIN_VERSE
「　影之神物之春。
　鶯喉頰之滑滑。
　柳眉目之津¶津。
　蜂股華須粉。
　蠟脾蜜釀醇。
　等閑諦了游戲¶事。
　端的還如幻化人。」
#+END_VERSE
¶

#+BEGIN_VERSE
「　湛存不渾。
　靈明不昏。
　派分河漢底。
　流決崑崙¶源。
　見聞了成一相。
　影響應空六根。
　體本真如¶能來生滅之界。
　用隨生滅却入真如之門。
　叢¶林參飽三條篾。
　雲夢等閑八九吞。」
#+END_VERSE
¶

#+BEGIN_VERSE
「　淵默元成。
　至虛不盈。
　體天地之含光。
　十方昭¶徹。
　用陰陽之變態。
　萬像崝嶸。
　百戰瘢知風雨¶信。
　垂頭兀兀老昇平。」
#+END_VERSE
¶

#+BEGIN_VERSE
「　龜兮蓍兮祛執決疑。
　師兮範兮扶斜理差。
　定¶徹其底。
　慧窮其涯。
　箭撞筈破。
　珠旋影隨。」
#+END_VERSE
¶

#+BEGIN_VERSE
「　默成其性。
　慧潤其定。
　虛應六窓。
　觀通三徑。
　善¶巧開權。
　觸機墮穽。
　怪殺者僧。
　藥多成病。」
#+END_VERSE
¶

#+BEGIN_VERSE
「　祖祖家傳。
　心心印全。
　混沌未受鑿。
　威音不得¶專。
　蕉雷文象齒之所以。
　桂月暈犀角之能然。¶
　水自竹來兮綠非假借。
　風從華過兮香有因¶緣。」
#+END_VERSE

<pb:KR6q0070_T_009-0118a>¶

#+BEGIN_VERSE
「　像取模畫。
　人成幻化得失一鬮。
　是非一馬。
　建¶立摐摐。
　權行且且平貼而安。
　放蕩而野。
　科臼¶弗存。
　軌儀何暇。
　飢則飡飽則罷。
　硬而枕軟而¶藉。
　出世間於世間。
　藏天下於天下。
　更問如何¶之乎者也。」
#+END_VERSE
¶

#+BEGIN_VERSE
「　本來無物。
　當處出生。
　白𣯶𣯶之頭髮。
　烏律律¶之眼睛。
　誰敢居尊宿。
　僧相奉老成。
　現威儀住¶滅定。
　隨影響放光明。
　玳瑁海深難尋含月之¶蚌。
　珊瑚林沒誰見𩥇潮之鯨。」
#+END_VERSE
¶

#+BEGIN_VERSE
「　兀兀默耕。
　天成地平。
　一心無住住。
　萬像不生¶生。
　起家空劫壺中句。
　借伴今時路上行。
　攪叢¶林人七八處。
　令行而據。
　握拄杖子四十年。
　師¶坐而橫。
　用之不敝。
　虛而不盈。」
#+END_VERSE
¶

#+BEGIN_VERSE
「　湛乎性源。
　游乎度門。
　動靜出礙。
　方圓不痕。
　寒¶木得春晚。
　雪窓亡夜昏。
　通塞也虛離實坎。
　變¶化也連乾斷坤。
　六和合而無功兮。
　脫略三千¶之界。
　萬差別而有據兮。
　齊承一點之恩。」
#+END_VERSE
¶

#+BEGIN_VERSE
「　這箇形容。
　緣報遭逢。
　藏萬德於未兆。
　戢六用¶於無蹤。
　雪陣血戰。
　玉田歷農。
　影響若空谷。
　隨¶扣如霜鐘。
　竿頭不是風幡動。
　知有此事還盧¶舂。」
#+END_VERSE
¶

#+BEGIN_VERSE
「　碧㵎之松。
　煙巢之鶴。
　野性閑閑。
　癯身卓卓。
　江¶含月而練長。
　水連天而秋闊。
　一點分明兮十¶方虛豁。」
#+END_VERSE
¶

#+BEGIN_VERSE
「　跡像而無。
　純全而有。
　陰陽不測之神。
　生滅不¶到而壽。
　十方界聊現半身。
　三世佛不消一口。¶
　只箇山形拄杖子。
　與君觸處相隨走。」
#+END_VERSE
¶

#+BEGIN_VERSE
「　目深額聳。
　口方鼻端。
　秋雲消兮天青而闊。
　夜¶月上兮水白而寒。
　看看影像隨應兮明珠走
<pb:KR6q0070_T_009-0118b>¶盤。」
#+END_VERSE
¶

#+BEGIN_VERSE
「　用得乎眉。
　體全乎鼻。
　香象不群。
　金毛無畏。
　明¶妙吉之初心。
　入普賢之幻智。
　回途放曠知不¶知。
　般若光中熟游戲。」
#+END_VERSE
¶

#+BEGIN_VERSE
「　雲水之身。
　山林之氣。
　不專乎學。
　不游乎藝。
　默¶坐而心空。
　妙傳而道貴。
　西風凄清秋有痕。
　長¶天碧淨雲無蒂。
　從來佛祖真宗。
　只麼克承家¶世。」
#+END_VERSE
¶

#+BEGIN_VERSE
「　山光寒點雪。
　水色冷磨秋。
　肝膽古鑑淨。
　身世¶浮萍流。
　罔象而珠得。
　亡牛而刃游。
　瑞鳳入網¶兮連鼇上鉤。
　箇般手段兮老不傳休。」
#+END_VERSE
¶

#+BEGIN_VERSE
「　淵默而明。
　湛存而妙。
　三世齊平十方圓照。
　月¶隨水而流。
　風入松而嘯。
　相逢會有知音。
　向道¶自然同調。」
#+END_VERSE
¶

#+BEGIN_VERSE
「　鼻直口四方。
　眉低眼三角。
　默默句難傳。
　深深¶誰轉脚。
　入掛樹之壺。
　天地能闊。
　得爛柯之¶棊。
　黑白未錯。
　如今更不囊藏。
　到處隨宜著落。」
#+END_VERSE
¶

#+BEGIN_VERSE
「　了了常知。
　靈靈匪思。
　妙空三世。
　圓包二儀。
　針¶鼻長通線。
　梭臍細吐絲。
　出谷白雲風斷送。
　盈¶科流水月相隨。
　普應群機兮自然合宜。」
#+END_VERSE
¶

#+BEGIN_VERSE
「　眾流吞海。
　大澤藏山。
　磨雲月兮蟾蜍膽冷。
　臥¶風波兮鷗鳥情間。」
#+END_VERSE
¶

#+BEGIN_VERSE
「　眉目精神。
　畫工裝點。
　功轉玄微。
　了無絲糝。
　秋¶天清而河氣澄明。
　夜水白而月魂瀲灔。
　物物¶頭頭應化身。
　超出機前有刑典。」
#+END_VERSE
¶

#+BEGIN_VERSE
「　廓然而瑩。
　了無餘影。
　卓爾而存。
　豈有他痕。
　靜¶非像也。
　徹見其源。
　動順緣也。
　萌發其根。
　用綿¶綿兮攪不渾。」
#+END_VERSE
¶

#+BEGIN_VERSE
「　鑑之現像。
　谷之藏神。
　六門隨萬彙。
　三昧入諸
<pb:KR6q0070_T_009-0118c>¶塵。
　月通犀角暈。
　華到蜜房春。
　歷歷之機果明¶了。
　更嫌何處不相親。」
#+END_VERSE
¶

#+BEGIN_VERSE
「　顰而嗔伸而悅。
　默傳鼻孔家風。
　用付眉毛時¶節。
　放下機投。
　展開漏泄。
　十方三世兮同得同¶參。
　二儀萬像兮同聽同說。」
#+END_VERSE
¶

#+BEGIN_VERSE
「　止水懷月。
　空山吐雲。
　清白自若。
　高間不群。
　丘¶[堅-臣+(虍-七+(一/谷))]性靈兮猿鶴得伴。
　江湖情味兮鷗鷺相分。」
#+END_VERSE
¶

#+BEGIN_VERSE
「　霜洗斗魁。
　秋生河漢。
　形夭矯而長松參雲。
　氣¶澄明而餘潦退岸。」
#+END_VERSE
¶

#+BEGIN_VERSE
「　髮皚皚而雪山。
　目湛湛而秋潭。
　杖拂老伴。
　叢¶林飽參。
　萬全非一有。
　二破却成三。
　門門虛而¶正受。
　物物各自禪談。
　春亭不要間𦵧藉華鳥¶而今罷了銜。」
#+END_VERSE
¶

#+BEGIN_VERSE
「　白髮蒼顏。
　三[竺-二+((ㄇ@人)/戌)]住山。
　開眼不覺曉。
　靜坐不知¶間。
　善應全機用。
　靈明入道環。
　而今相伴塵中¶去。
　榆葉青錢莫我慳。」
#+END_VERSE
¶

#+BEGIN_VERSE
「　行起解絕。
　宗全說缺。
　根根塵塵兮元自現成。¶
　佛佛祖祖兮何勞施設。
　本色當行家。
　賞音箇¶時節。
　遲日風流轉柳腰。
　遷林語軟調鸎舌。」
#+END_VERSE
¶

#+BEGIN_VERSE
「　亡牛刃游。
　罔象珠得。
　沙漠漠而鷗寒。
　天蒼蒼¶而雁沒。」
#+END_VERSE
¶

#+BEGIN_VERSE
「　石上足蟠。
　人間念乾。
　秋生眼角。
　喜入眉端。
　丘¶[堅-臣+(虍-七+(一/谷))]之身心磈磊。
　叢林之肝膽衰殘。
　㵎月依俙¶夜霜濯磨而氣韻清白。
　岩松偃蹇朔雪湔洗¶而精神翠寒。
　行脚屨敗。
　住山篾寬。
　點著破竈¶墮。
　呼回倒剎竿。
　光陰催促三眠繭。
　風雨捫摩¶百戰瘢。
　影像受鑑。
　音聲度垣。
　寂默髑髏眼。
　光¶明赤肉團。
　雲錦舒春兮華容光焰。
　潮雷卷雪¶兮海口波瀾。
　掛拂之喝。
　拄杖之竄。
　胡餅漫頭
<pb:KR6q0070_T_009-0119a>¶有變通而紹祖供職。
　蓮華荷葉沒科臼而說¶禪判宦。
　相隨學步。
　莫似邯鄲。」
#+END_VERSE
¶

** 鳥巨光長老寫真求贊
:PROPERTIES:
:head: 鳥巨光長老寫真求贊
:END:
¶

#+BEGIN_VERSE
「　骨寒氣羸頂雪頷絲。
　牛首之懶。
　虎頭之癡。
　兀¶兀逃禪處。
　空空選佛時。
　九萬鵬風扶羊角。
　千¶年兔月臥蛾眉。
　門門幻起。
　塵塵智隨。
　蝴蝶夢¶游兮莊生齊物。
　桃華眼冷兮靈雲不疑。
　初無¶稜縫。
　渾莫鍼錐。
　巴陵曾對吹毛劍。
　珊瑚撑月¶夜枝枝。」
#+END_VERSE
¶

** 真首座寫真求贊
:PROPERTIES:
:head: 真首座寫真求贊
:END:
¶

#+BEGIN_VERSE
「　覺海元澄。
　性天廓平。
　耳眼空更遠。
　息氣細而¶清。
　露寒斗濕。
　秋淡河橫。
　叢林底去就。
　百草頭¶光明。
　蛾眉之月兮三千剎海。
　羊角之風兮九¶萬霄程。
　肚皮參飽。
　肝膽老成。
　揮斤容易甚。
　器¶受太難生。
　為爾一斵鼻堊。
　從教四望人驚。」
#+END_VERSE
¶

** 教監寺寫真求贊
:PROPERTIES:
:head: 教監寺寫真求贊
:END:
¶

#+BEGIN_VERSE
「　胡床一默。
　智游理窟。
　偏正往來。
　離微出沒。
　上¶下混成也二儀之根。
　去來平等也三世之則。¶
　有時隨應諸塵。
　不可說似一物。
　修證不無。
　污¶染不得。
　震之東兌之西。
　離之南坎之北。
　青州¶布衫。
　鎮州蘿蔔。
　當家行眼裏有筋。
　本色漢舌¶頭無骨。」
#+END_VERSE
¶

** 小師智臨禪客寫真求贊
:PROPERTIES:
:head: 小師智臨禪客寫真求贊
:END:
¶

#+BEGIN_VERSE
「　雲石雪松。
　歲寒之友從。
　曉月霜鐘。
　清白之音¶容。
　自樂也村歌社舞。
　平懷也牧笛歸農。
　暴雨¶卒風。
　潛神堂而避陣。
　吼雷掣電。
　戰禪席而交¶鋒。
　十分閑暇。
　一等疎慵。
　青山白雲之去就。
　浮¶萍流水之行蹤。
　披霧變文豹。
　吟雲蛻骨龍。
　身¶老藝孤兮難其授子。
　智齊德半兮未可傳宗。」
#+END_VERSE

<pb:KR6q0070_T_009-0119b>¶

** 鄭成忠寫真求贊
:PROPERTIES:
:head: 鄭成忠寫真求贊
:END:
¶

#+BEGIN_VERSE
「　智不能知。
　識不能識。
　一氣輕清。
　䨥瞳冷碧。
　蓮¶開夢覺。
　十方處殞于一時。
　鯤蛻鵬搏九萬里¶成乎一息。
　物我普融。
　自他平出。
　珠受色而不¶痕。
　劍揮空而何跡。
　須更指響。
　彌勒閣開也。¶
　許是重深。
　塵剎分身。
　普賢毛孔也。
　初非迫¶窄。」
#+END_VERSE
¶

** 王承事寫真求贊
:PROPERTIES:
:head: 王承事寫真求贊
:END:
¶

#+BEGIN_VERSE
「　蒼棱羼顏。
　璠璵蘊石而輝山。
　老節歲寒。
　琥¶珀抱松而永年。
　威音未興之際。
　混沌欲鑿之¶前。
　叢林大義兮道尊百丈。
　剎海平潮兮月現¶三千。
　我為爾說法。
　爾為我開田。
　據坐松根石¶頭上。
　知音人信默心傳。」
#+END_VERSE
¶

明州天童覺和尚真贊終¶

弟子右奉議郎主管台州崇道觀。賜緋魚袋。¶
李端民¶

謹施俸資。添助開板。所期¶

善利增崇¶

祿算¶

紹興丁丑夏安居日。小師比丘智宣。募緣開¶
板。¶

奉三寶弟子。吳興王守超。并女弟子章二¶
十八娘。憑小十三娘子。共施家財助緣開¶
板。各答四恩三有。比丘靈岳冲義施財添¶
開板。答四恩三有者。¶

天童覺和尚真贊終¶
¶

** 勅諡宏智禪師行業記
:PROPERTIES:
:head: 勅諡宏智禪師行業記
:END:
¶

宣和六年。向公子諲。使發運事。夢僧導至古
<pb:KR6q0070_T_009-0119c>¶
寺。金其牓曰隰州。莫測也。秋九月。泗洲普照¶
王寺。闕住持者。向公聞長蘆第一座僧正覺¶
倡曹洞宗衲子信嚮。具疏與帖。請補其處。既¶
至。問其鄉里曰隰州。始悟昨夢。愈加敬禮。師¶
蓋自此七坐道場。名振天下。嗚乎達人大士。¶
出應於世為人天師。夫豈偶然也哉。師姓李¶
氏。母趙誕師之夕。光出於屋。人皆異之。七歲¶
誦書日數千言。少日遂通五經。祖寂父宗道。¶
久參積翠老南之子佛陀遜禪師。甞指師謂¶
其父曰。此子超邁不群。非塵埃中人。宜令出¶
家。異日必為大法器。十一歲得度於同郡淨¶
明寺本宗。十四歲得戒於晉州慈雲寺智瓊。¶
十八歲出游諸方。訣其祖曰。若不發明大事。¶
誓不歸矣。至晉絳間。或以無憑沮師。邑尹見¶
師英拔。因以所執扇示之曰。為我下一轉語。¶
師應聲援筆書偈其上。尹大喜為請憑以行。¶
渡河之洛。坐夏於少室山。日擷蔬茹。供給病¶
僧。蔬且盡則採藥苗繼之。游龍門遇鄉僧。挽¶
師同歸。師曰。出家行脚。本為參尋知識了生¶
死事。鄉關非所懷也。腰包徑至汝州香山成¶
枯木。一見深所器重。一日聞僧誦蓮經。至父¶
母所生眼悉見三千界。瞥然有省。急詣丈室¶
陳所悟。山指臺上香合曰。裏面是甚麼物。師¶
曰。是甚麼心行。山曰。汝悟處又作麼生。師以¶
手畫一圓相呈之。復拋向後。山曰。弄泥團漢。¶
有甚麼限。師云錯。山曰。別見人始得。師應喏¶
喏。丹霞淳禪師。道價方盛。師乃造焉。霞問。¶
如何是空劫已前自己。師曰。井底蝦䗫吞却¶
月。三更不借夜明簾。霞曰。未在更道。師擬
<pb:KR6q0070_T_009-0120a>¶
議。霞打一拂子云。又道不借。師忽悟作禮。霞¶
云。何不道取一句子。師云。某甲今日失錢遭¶
罪。霞云。未暇得打爾。且去。時二十三歲矣。¶
霞退居唐州大乘。師從焉。住山昇和尚。亦淳¶
之嗣子。舉師。¶

立僧。霞住大洪。師掌記室。宣和三年。遷首¶
座。時金粟智。雪竇宗保福悟。鳳山釗。皆參隨¶
之。明年分座於廬山圓通照闡提席下。真歇¶
住長蘆。聞師名遣書招之。撞鍾出迎。大眾聳¶
觀。師須眉奇古。傾然而黑。衣裓破弊。履襪皆¶
穿。真歇遣侍者易以新履。師却之曰。吾豈為¶
鞵而來耶。真歇與眾懇請。居第一座。時眾踰¶
千七百。見師年少。初亦易之。至秉拂老於參¶
請者。無不心服。又二年住泗洲普照。實始¶
出世嗣法淳和尚。前此分寺之半為神霄宮。¶
而又兩淮荐饑。齊厨空乏。二時所須。雜以菽¶
麥。師至。命純以秔。庫僧辭不給。師命如初。¶
已而檀施填委。¶

徽宗皇帝南幸。師領眾起居。¶

上見寺僧千餘。填擁道左。方袍整肅。威儀可¶
觀。異之有¶

旨召師。面受¶

聖語。還其故寺之半。師之受請而未至也。僧¶
伽塔相輪中。香煙騰空。直亘東南。師入寺乃¶
止。建炎元年。住舒州太平。又住江州圓通能¶
仁。自能仁謝事游雲居。時圓悟勤禪師住山。¶
會長蘆虛席。大眾必欲得師。圓悟與安定郡¶
王令袊。力勉共行入寺。未幾知事以乏糧告。¶
師不答。時大𡨥李在。抄界境上。領兵入寺。無
<pb:KR6q0070_T_009-0120b>¶
不惶駭。師安坐堂上待其來。以善言誘之。在¶
稽首信服。揮其眾輦金穀以供眾。一方亦賴¶
以安。建炎三年秋。渡江至明州。欲泛海禮補¶
陀觀音。道由天童山之景德寺。適闕主者。眾¶
見師來。密以告郡。師微聞即遁去。大眾圍繞¶
通夕不得行。不得已而受請。未幾膚人侵犯¶
境內。諸寺皆謝遣雲游。師獨來者不拒。或以¶
為不可。師喻之曰。明日𡨥至。寺將一空。即今¶
幸其尚為我有。可不與眾共之乎。已而𡨥至。¶
登塔嶺以望。若有所見。遂斂兵而退。秋毫無¶
所犯。人皆歡服。以為神助。伯庠聞師名舊矣。¶
歲在戊午。教授州學。始識其面。甞訪師自小¶
白捨舟道。松陰二十餘里。雄樓傑閣。突出萬¶
山之中。固已駭所未見。入門禪毳萬指。默座¶
禪床。無謦欬者(伯庠)頃侍老先參政。遍歷襄¶
漢江西南嶽。未有如是盛也。聞之長老尊宿。¶
皆云。天童舊眾不滿二百。師之來四方學者。¶
爭先奔湊。如飛走之宗鳳麟。百川之赴滄海。¶
今踰千二百眾矣。來者益多。甑釜將槁。主者¶
惶懼不知所以為計。白師以僧糧垂盡。師笑¶
曰。人各有口非汝憂也。言未既。閽者告嘉禾¶
錢氏航米千斛艤於岸矣。紹興八年九月。被¶
旨住鹽安府靈隱寺。將行大眾悲號。有烏萬¶
數。亦哀鳴隨師。踰數時乃散。十月有。¶

旨還天童。前後垂三十年。寺屋幾千間。無不¶
新者。異時長蘆雪峯。僧方盛時。各居一堂。別¶
為四五。天童衲子既多。師以己意指授匠者。¶
為一堂以處眾千二百人。悉皆容受。雄麗深¶
穩。實所創見。即兩山間障海潮而田之。歲入
<pb:KR6q0070_T_009-0120c>¶
三倍於前。凡眾所須無不畢具。此雖有為事。¶
然他人睥睨不敢措手者。師優游其間。即日¶
趣辨。二十七年秋九月。忽來城中。謁郡僚及¶
素所往來者。又之越上謁帥守趙公令詪。因¶
遍詣諸檀越家。若與之別。十月七日還山。¶
飯客如常。八日辰巳間沐浴更衣。端坐告¶
眾。顧侍者索筆作書。遺大慧禪師。屬以後¶
事。又書偈曰。夢幻空花。六十七年。白鳥煙¶
沒。秋水天連。擲筆而逝。龕留七日。顏貌如¶
生。壽六十七。僧臘五十三。大慧夜得書。即至¶
山中。以十四日。奉師全身。葬東谷塔。道俗送¶
者。增山盈谷。無不涕慕。自師之逝。風雨連¶
日。及葬開霽。事畢如初。師具大慈悲。誘接¶
不倦。投籌入室。潛符密證者。不可勝紀。師於¶
受施無貪。行施無厭。歲饑艱食。竭已之長。兼¶
輟贍眾之餘。賴以全活者。亡慮數千萬人。居¶
常施者金帛滿前。悉歸於眾。丈室蕭然。弊衣¶
糲食。不破中飡。以終其身。每薙髮聚之。必生¶
舍利五色。或髮貫其中。有得墮齒者。舍利生¶
生不已。葬後人祈禱之。或得於茵蓆。或得於¶
衣履。不常其處。寺去水遠。師鑿石為畎。子母¶
相銜。齋厨浴室。無不周遍。官家婦人。有入寺¶
者。欲盥手畎中。忽陀躍而出。婦人驚倒。久之¶
乃蘇。貴人子館法堂西。酒肉自隨。或止之不¶
從。俄而法鼓雷震墮地。貴人子惶懼而去。今¶
有震跡存焉。一日小行者。僵仆於地言曰。我¶
護伽藍神也。與太白神角力。可令僧眾誦呪¶
助我。或曰。何不以告堂頭。神曰。我聞覺和尚¶
住此十餘年矣。每至寢堂欲見之。即戰慄不
<pb:KR6q0070_T_009-0121a>¶
能前。竟未之識也。其為文初不經意。下筆即¶
成。中書舍人潘公良貴。請銘大用菴。親為書¶
石。歎曰。與三祖信心銘相後先矣。師去世之¶
五月。¶

詔諡宏智禪師。塔曰妙光。參知政事周公葵。¶
為之銘。凡師應世之跡。見於塔銘者。茲不復¶
敘。嗚乎此特師之事業。可形於言者爾。若乃¶
妙用縱橫。不痕不跡。全超空劫之前。洞徹威¶
音之外。不可得而擬議者。又非文字之所能¶
載也。¶

乾道二年六月日¶

左朝奉大夫侍御史王　伯庠　記¶

比丘悟遷開板¶

戊午年刊記¶
宏智禪師廣錄卷第九