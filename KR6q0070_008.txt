# -*- mode: mandoku-view; -*-
#+DATE: 2016-06-08 14:00
#+TITLE: 宏智禪師廣錄
#+PROPERTY: CBETA_ID T48n2001
#+PROPERTY: ID KR6q0070
#+PROPERTY: SOURCE Taisho Tripitaka Vol. 48, No. 2001
#+PROPERTY: VOL 48
#+PROPERTY: BASEEDITION T
#+PROPERTY: WITNESS T@JIA
#+PROPERTY: LASTPB <pb:KR6q0070_T_008-0084a> ¶¶¶¶¶¶¶
#+PROPERTY: JUAN 8
¶
¶
宏智禪師廣錄卷第八¶
¶

* 明州天童山覺和尚偈頌箴銘¶
侍者道京淨覺編¶

次韻真歇和尚圓覺經頌一十四首¶

** 大光明藏¶

#+BEGIN_VERSE
「　衲僧撥轉鐵牛機。
　默耀靈通底是誰。
　月兔影¶沈雲母地。
　海禽夢臥珊瑚枝。
　韶陽佛法嫌饒¶舌。
　魯祖家風解惜眉。
　端坐環中虛白處。
　縱經¶塵劫箇難移。」
#+END_VERSE
¶

** 文殊師利菩薩章¶

#+BEGIN_VERSE
「　曼殊大士振真風。
　智洗無明去夙蒙。
　眼瞖纔¶消華自滅。
　靈光獨照妄還鎔。
　木人步轉初歸¶位。
　玉女機回却借功。
　綱領提持看手段。
　門門¶變態是神通。」
#+END_VERSE
¶

** 普賢菩薩章¶

#+BEGIN_VERSE
「　儂家活計本天然。
　剎剎塵塵見普賢。
　犀角一¶星蟾影透。
　神珠九曲蟻絲穿。
　覺非漸次亡稜¶縫。
　幻自消鎔得混圓。
　妙應通身無向背。
　古菱¶花不染𡟎妍。」
#+END_VERSE

<pb:KR6q0070_T_008-0084b>¶

** 普眼菩薩章¶

#+BEGIN_VERSE
「　誰從普眼道場來。
　天帝堂前珠網開。
　徹底光¶明成一段。
　箇中清淨絕纖埃。
　交羅理事真空¶觀。
　照破根塵不夜臺。
　恰恰相應箇時節。
　陶¶家壁上起梭雷。」
#+END_VERSE
¶

** 金剛藏菩薩章¶

#+BEGIN_VERSE
「　黃金出鑛斷前疑。
　岸走舟安覺所欺。
　動目是¶渠搖湛水。
　聚螢無我灼須彌。
　瞖消便見飛華¶盡。
　機迅將知擊電遲。
　識得堆堆庵內主。
　外魔¶那得到藩籬。」
#+END_VERSE
¶

** 彌勒菩薩章¶

#+BEGIN_VERSE
「　癡根愛種力鋤除。
　一段靈明是舊基。
　插草天¶人深會意。
　拈華尊者笑開眉。
　魚行大士須珍¶重。
　布袋憨僧且伏惟。
　處處鼻頭相撞磕。
　唯心¶境界爾謾誰。」
#+END_VERSE
¶

** 清淨慧菩薩章¶

#+BEGIN_VERSE
「　覺了前前非處難。
　而今步步到長安。
　色心㳷¶合無絲路。
　法性圓融沒許般。
　箇事本來元脫¶灑。
　幾人到此出顢頇。
　妄亡起滅功成也。
　應笑¶風旛動剎竿。」
#+END_VERSE
¶

** 威德自在菩薩章¶

#+BEGIN_VERSE
「　門開三觀莫遲留。
　得路行行到始休。
　鑑像照¶心無所住。
　樓鐘出礙有來由。
　頂中具眼如天¶主。
　肘後分符似國侯。
　應世度生游幻海。
　月船¶風棹駕濤頭。」
#+END_VERSE
¶

** 辯音菩薩章¶

#+BEGIN_VERSE
「　妙圓單複絕中邊。
　五五機輪互換難。
　絃管調¶來聲律合。
　梭絲織出錦文觀。
　身心一一能分¶應。
　手眼千千不可謾。
　似付鹽梅巖叟用。
　和羹
<pb:KR6q0070_T_008-0084c>¶無復見醎酸。」
#+END_VERSE
¶

** 淨諸業障菩薩章¶

#+BEGIN_VERSE
「　證悟由來把抦長。
　重重脫處雪加霜。
　眾生相¶在猶流浪。
　壽命根除自息狂。
　退骨龍能將雨¶去。
　蛻鱗鯤復得風翔。
　郢人斲盡蠅泥也。
　方見¶元初鼻孔光。」
#+END_VERSE
¶

** 普覺菩薩章¶

#+BEGIN_VERSE
「　藥病相攻雙去難。
　心華開發自家禪。
　天真歷¶歷非修證。
　日用堂堂豈授傳。
　高步丹霄知得¶計。
　止啼黃葉信成權。
　底時屑屑行泥滓。
　可笑¶蝸牛自涴涎。」
#+END_VERSE
¶

** 圓覺菩薩章¶

#+BEGIN_VERSE
「　選場隨手取標毬。
　長短期中入社流。
　覺後繩¶繩機自脫。
　悟來密密類難收。
　十分飽足雪山¶草。
　一色渾成露地牛。
　風掃水天塵翳盡。
　蘆華¶相照月明秋。」
#+END_VERSE
¶

** 賢善首菩薩章¶

#+BEGIN_VERSE
「　陀羅尼句覺皇宣。
　一略聞名勝施緣。
　端見髓¶心相付囑。
　莫將耳口作流傳。
　頓機做處天飛¶電。
　大器任時海納川。
　不是老婆情分切。
　肯留¶文字破尼乾。」
#+END_VERSE
¶

** 總頌¶

#+BEGIN_VERSE
「　木童吟處槁回春。
　箇裏莊嚴功德林。
　垂手斷¶崖知路活。
　藏身空劫忌機沈。
　未翻識浪無多¶子。
　不挂唇皮有一音。
　佛祖契心言迹外。
　炷香¶清坐與追尋。」
#+END_VERSE
¶

** 別洪山預和尚¶

#+BEGIN_VERSE
「　般游念未穩。
　又別住山人。
　雁影水中字。
　雲心¶江上賓。
　同條如是住。
　千里亦成隣。
　深翠一枝
<pb:KR6q0070_T_008-0085a>¶璽。
　腐紅五合陳。
　回途登鳥道。
　華木故園春。」
#+END_VERSE
¶

** 別滿首座¶

#+BEGIN_VERSE
「　丹山鳳窟冷相依。
　慚愧如今羽翼齊。
　雲外翔¶鳴同頡頏。
　林間啄步暫分携。
　玉華㘅處天容¶曉。
　珠樹捿時月影低。
　引喙醴泉期後會。
　殆將¶新語濯塵泥。」
#+END_VERSE
¶

** 別環首座¶

#+BEGIN_VERSE
「　雪立空庭疇墮賓。
　丹山握手履芳塵。
　石人破¶曉初移位。
　玉女羞明却轉身。
　去意江湖頻挂¶夢。
　回頭棠棣一成春。
　叢林衰色待膏沃。
　側耳¶風霆起蟄鱗。」
#+END_VERSE
¶

** 與楷知倉¶

#+BEGIN_VERSE
「　米坊能者較些些。
　七百僧中獨作家。
　半夜傳¶來衣有據。
　機前收得鏡無瑕。
　祖師只麼閑舂¶碓。
　若子如今莫撒沙。
　古井先秋念枯冷。
　金繩¶釣出玉蝦蟇。」
#+END_VERSE
¶

** 與因典座¶

#+BEGIN_VERSE
「　胸中行脚事分明。
　親見芙蓉綴晚英。
　黑馬踏¶霜元不迹。
　白魚吹水了無聲。
　投機曾弄無須¶鎖。
　出手相扶折脚鐺。
　去米去沙還未可。
　要須¶偏正竝頭行。」
#+END_VERSE
¶

** 與白表白¶

#+BEGIN_VERSE
「　密室分燈光焰焰。
　空壺著月影沈沈。
　誰言古¶殿今無佛。
　只在其時來梵音。」
#+END_VERSE
¶

** 十月朔與法上人南谷行¶

#+BEGIN_VERSE
「　拕策鳴林游興濃。
　要將丘[堅-臣+(虍-七+(一/谷))]醉青瞳。
　黃華尚¶媚秋餘日。
　錦樹那禁霜後風。
　轉岫蛇行岐屈¶曲。
　斷崖虹臥水丁東。
　誰慳劇味平生事。
　分付¶飲茶談笑中。」
#+END_VERSE

<pb:KR6q0070_T_008-0085b>¶

#+BEGIN_VERSE
「　一笻雙屨征具簡。
　幽討勝友賓捿深。
　與公半¶夜丘壑語。
　慰我平生麋鹿心。
　倒榻雅成山水¶夢。
　落泉寒作絲桐音。
　歸歟城寺禪膚粟。
　定是¶流想來家林。」
#+END_VERSE
¶

** 別覺知藏¶

#+BEGIN_VERSE
「　一從豆顆爆寒灰。
　頭角崢嶸頂目開。
　碧玉盤¶中珠宛轉。
　瑠璃殿上月徘徊。
　木人顧影當明¶去。
　石女披雲半夜來。
　偏正功圓須轉位。
　入[邱-丘+(厂@墨)]¶垂手類難該。」
#+END_VERSE
¶

** 與諾侍者¶

#+BEGIN_VERSE
「　夢回茶碗手親扶。
　雅意溈山轉道樞。
　自喚主¶人醻一諾。
　誰違尊者應三呼。
　死生到日還能¶否。
　辜負當年是有無。
　妙得古人行履處。
　了無¶些事作工夫。」
#+END_VERSE
¶

** 與杲侍者¶

#+BEGIN_VERSE
「　道吾當年不肯道。
　漸源中路沒商量。
　先師靈¶骨今猶在。
　無用扶鍬上法堂。」
#+END_VERSE
¶

** 送通禪者之襄陽¶

#+BEGIN_VERSE
「　疎巢凄冷臥西柯。
　夢覺歸思遽許多。
　風雨江¶頭亂雁字。
　家山島外懸漁蓑。
　白楊村落龐居¶士。
　青石浮圖蘊大哥。
　倦倚蒼松坐涼夕。
　兔推¶明月下星河。」
#+END_VERSE
¶

** 宗知客¶

#+BEGIN_VERSE
「　虛明一念洗紛埃。
　眼在髑髏眉底開。
　玉鳳㗸¶華春不老。
　金鷄喚月夢初回。
　匣中古劍光干¶斗。
　壁上寒梭蟄破雷。
　佛祖入[邱-丘+(厂@墨)]成化事。
　那嫌¶榼𣜂鼻頭堆。」
#+END_VERSE
¶

** 與初禪人¶

#+BEGIN_VERSE
「　洞下家風虛一著。
　白牛耕斷青山脚。
　而今何
<pb:KR6q0070_T_008-0085c>¶處不逢渠。
　鼻孔纍垂相撞磕。
　阿剌刺始信從¶來無縛脫。」
#+END_VERSE
¶

** 與充維那¶

#+BEGIN_VERSE
「　機梭未動若為顏。
　一點虛靈入道環。
　明月光¶中窺自己。
　白雲影外到家山。
　金鼇轉側夜潮¶落。
　玉馬嘶鳴春信還。
　得手應心無不可。
　脫然¶時事豈相關。」
#+END_VERSE
¶

** 送僧歸豫章省親¶

#+BEGIN_VERSE
「　賓繭風枝夢不寧。
　夜堂思對老人星。
　一心歸¶去事萱草。
　千里相求鳴鶺鴒。
　樹樹丹楓金墮¶葉。
　叢叢黃葦雪浮汀。
　西山秀骨濯秋雨。
　窓戶¶卷簾分遠青。」
#+END_VERSE
¶

** 與簡禪人¶

#+BEGIN_VERSE
「　虛明道洗壯心秋。
　畦服蒙顱下板頭。
　定起要¶看星漢兔。
　回機失却雪山牛。」
#+END_VERSE
¶

** 與演侍者¶

#+BEGIN_VERSE
「　白鷗定怪盟事寒。
　杖䔧投社不多難。
　葦風華¶雪秋著岸。
　舡月蓬霜夜轉灘。
　丘壑身心徒役¶夢。
　江湖臭味賦游般。
　他時衣外傳來物。
　喚得¶回頭倒剎竿。」
#+END_VERSE
¶

** 顯禪人求頌¶

#+BEGIN_VERSE
「　顯處機須隱。
　忙時智自間。
　泥牛初出海。
　玉馬¶復臨關。
　寒水澄涵月。
　流雲靜倚山。
　回途分化¶抦。
　不作舊家慳。」
#+END_VERSE
¶

** 蒙禪人丐麥求頌¶

#+BEGIN_VERSE
「　杖頭挂鉢丐丹丘。
　力破清貧一點憂。
　紅雨幾¶番華事老。
　黃雲萬頃麥家秋。
　對緣手眼通身¶是。
　應物機輪轉處幽。
　歸理韶陽餬餅話。
　肚皮¶束篾飽齁齁。」
#+END_VERSE

<pb:KR6q0070_T_008-0086a>¶

** 送緣上人持鉢¶

#+BEGIN_VERSE
「　緣丐人間一錫飛。
　蒼巖煙膩雪初晞。
　風絲未¶許鬧禪眼。
　雲錦將看落化機。
　自勉叢林供食¶鉢。
　誰嫌塵土翳征衣。
　歸來僧飽上方飯。
　相伴¶春山歌采薇。」
#+END_VERSE
¶

** 與法上人南谷過黃氏居¶

#+BEGIN_VERSE
「　淡煙蒼樹水濺濺。
　黃氏初平已得仙。
　滿地癡¶羊不收拾。
　夕陽零亂繞籬眠。」
#+END_VERSE
¶

#+BEGIN_VERSE
「　亂石深雲尋野泉。
　老儂怪我地行仙。
　鍾情山¶水醇於酒。
　今夜竹床成醉眠。」
#+END_VERSE
¶

** 與輔禪人¶

#+BEGIN_VERSE
「　方游捋遍虎髭鬚。
　空劫壺中探有無。
　風月滿¶頭功未轉。
　江山入骨病難扶。
　針投芥粒機非¶爽。
　絃續鸞膠道不枯。
　歸去叢林看儀羽。
　丹山¶出處九包鶵。」
#+END_VERSE
¶

** 與嵩禪人¶

#+BEGIN_VERSE
「　烏石嶺頭相見。
　長生路上常逢。
　正是游山時¶節。
　落華芳草蒙茸。」
#+END_VERSE
¶

** 次韻端楞伽與生首座¶

#+BEGIN_VERSE
「　縛茨枯坐九江東。
　鏡像虛融方寸中。
　舜若多¶身禪夜看。
　母陀羅臂用時通。
　緣生誰兆有非¶有。
　寂照自知空不空。
　道契觀音斯善應。
　蕭蕭¶竹雨雜松風。」
#+END_VERSE
¶

** 假日山行¶

#+BEGIN_VERSE
「　平生胸中雲外峯。
　有閒便與扶瘦笻。
　但知一¶世丘壑味。
　想得十分猿鳥從。
　明見秋容山洗¶雨。
　清可人意風吟松。
　歸來游興散不盡。
　誰杵¶喚月黃昏鐘。」
#+END_VERSE
¶

** 別陸尚書
<pb:KR6q0070_T_008-0086b>¶

#+BEGIN_VERSE
「　千里同風德不孤。
　心秋覺月照空壺。
　兩頭坐¶斷何生死。
　一點圓明異有無。
　木馬寒嘶青草¶塢。
　泥牛春種白雲區。
　見聞佛事誰迎背。
　用處¶全機道轉樞。」
#+END_VERSE
¶

** 超然居士。得得問道於寶峯祥禪師。且¶
欲歸歌長篇。以謝予偕其行見挽。以和¶
漬筆。說句繼之¶

#+BEGIN_VERSE
「　門門通徹長安道。
　信手拈來還恰好。
　脚跟踏¶著趙州關。
　丈六金身一莖草。
　我初相會箇中¶人。
　法法圓通見懷抱。
　杖屨追隨來道場。
　不學¶癡禪事關掃。
　青山白雲一徑通。
　行行鳥道誰¶尋討。
　寶峯師是馬馰兒。
　相得而今恨不早。
　吸¶盡西江居士龐。
　喚回竪指俱胝老。
　泥牛力耕¶空劫春。
　木人捧出形山寶。
　罷捋虎鬚歸去來。¶
　荊棘林中任起倒。
　午日麗天光杲杲。」
#+END_VERSE
¶

** 過王彥與郊居¶

#+BEGIN_VERSE
「　晨露晞時桑柘。
　宿雲歛處溪山。
　摩詰畫圖未¶卷。
　淵明農事初閒。」
#+END_VERSE
¶

** 與福州滿禪人¶

#+BEGIN_VERSE
「　而今別後記丁寧。
　曹洞家風句未形。
　月滿鳳¶林寒不夢。
　年深龜殼灼猶靈。
　沈沈莫觸蛇頭¶毒。
　的的須明犀角星。
　便與放開聊展手。
　那時¶相見望州亭。」
#+END_VERSE
¶

** 投食山家¶

#+BEGIN_VERSE
「　霜晨䔧杖起孤禪。
　乞食山家圖省緣。
　斜徑順¶風鳴竹火。
　飛甍迷眼映松煙。
　秋羹木鼈有真¶味。
　午飯樹鷄無俗羶。
　誰謂客床臥不穩。
　我無¶支遁買山錢。」
#+END_VERSE
¶

** 禮大陽明安塔道中得句
<pb:KR6q0070_T_008-0086c>¶

#+BEGIN_VERSE
「　佳處軫游念。
　芒鞵笻杖俱。
　溪寒臥虹餓。
　路暗¶垂雲腴。
　岡樹鳩呼雨。
　田家鷄告晡。
　此心亮誰¶語。
　三繞石浮屠。」
#+END_VERSE
¶

** 教禪人出丐求頌¶

#+BEGIN_VERSE
「　歷歷樞中轉化機。
　出門氣象履芳時。
　溪光麗¶濯紅錦段。
　風柳細撚黃金絲。
　空空不礙渾亡¶我。
　處處相逢却是誰。
　會得賓頭盧見佛。
　向人¶賣弄有長眉。」
#+END_VERSE
¶

** 妙禪人出丐求頌¶

#+BEGIN_VERSE
「　劫壺浩浩洗魔緣。
　妙處真觀自見前。
　的的未¶萌明實際。
　靈靈無得入深禪。
　風搏海運鯤將¶蛻。
　月皎沙寒鷺不眠。
　觸事投諧能轉變。
　何妨¶大浪駕空船。」
#+END_VERSE
¶

** 折桂章首座近自雙泉來因作句與之¶

#+BEGIN_VERSE
「　家林穩臥一巢雲。
　厭作梁家庵底賓。
　折桂手¶舒寒觸月。
　㘅珠眼合夢游春。
　庭除不見雨華¶鳥。
　麋鹿能來呼谷神。
　五老芳隣歸間訊。
　笑談¶相對白頭新。」
#+END_VERSE
¶

** 宣和甲辰歲開十日。予欲束衣隨淮水¶
東下錦官。常禪人且合掌請語。因留三¶
絕¶

#+BEGIN_VERSE
「　麓華聯蕾破春紅。
　慚愧無私造化功。
　誰怕滿¶頭樁歲月。
　要聽啼鳥說家風。」
#+END_VERSE
¶

#+BEGIN_VERSE
「　[蔬-(梳-木)+束]腸那著一星愁。
　但覺春眠粥似稠。
　夢外尋¶盟何處是。
　荻州稚子綠排頭。」
#+END_VERSE
¶

#+BEGIN_VERSE
「　恬然誰作去留心。
　月下滄波風過林。
　相別相¶逢定何所。
　明明向道只如今。」
#+END_VERSE
¶

** 送同座主歸上黨¶

#+BEGIN_VERSE
「　月兔含清欲噴霜。
　客懷陳習作歸翔。
　誰云掃
<pb:KR6q0070_T_008-0087a>¶盡名言垢。
　我笑熏成知見香。
　聚石為徒頭易¶點。
　悟空能講義難量。
　到家握麈隨宜說。
　莫對¶餘機揮界方。」
#+END_VERSE
¶

#+BEGIN_VERSE
「　覺海長鯨作蛻翔。
　青天端以背磨光。
　胸中浩¶浩吞雲夢。
　眉際津津秀太行。
　靜榻每來成友¶語。
　孤笻他往咽人腸。
　後將訪我先傳雁。
　為薙¶別來三徑荒。」
#+END_VERSE
¶

#+BEGIN_VERSE
「　夜明簾外月天霜。
　衲子還家機事忘。
　枯木吟¶雲須內照。
　死蛇含毒更隄防。
　聞琴起舞飲光¶習。
　放鏡迷頭演若狂。
　好是重來斵蠅翼。
　祖師¶鼻孔要生光。」
#+END_VERSE
¶

** 大明庵留偈¶

#+BEGIN_VERSE
「　略彴橫門下轉流。
　挂窓山在屋簷頭。
　大明古¶意是時節。
　霜夜月堂簾上鉤。」
#+END_VERSE
¶

** 心知莊求頌¶

#+BEGIN_VERSE
「　耕雲種月自由人。
　田地分明契券真。
　黃獨將¶看炊作飯。
　白牛今已牧來純。
　钁頭活計時時¶用。
　物外家風處處親。
　禾黍十分秋可望。
　飽叢¶林漢著精神。」
#+END_VERSE
¶

** 與[月*柬]禪人¶

#+BEGIN_VERSE
「　白蘋風作江頭秋。
　青鳥夢隨沙水流。
　清興十¶分蓬上月。
　滿船載入蘆華洲。
　斯適意去來休。¶
　六鼇合負歸來也。
　煙浪雪翻收釣鉤。」
#+END_VERSE
¶

** 純白禪人求頌¶

#+BEGIN_VERSE
「　明月蘆華未得如。
　清光自照本來虛。
　十方坐¶斷須拈帽。
　一色功圓要放鋤。
　轉背石人歸位¶後。
　擡頭玉馬過關初。
　塵塵剎剎見身相。
　方信¶曹山井覷驢。」
#+END_VERSE
¶

** 泐潭雲庵偶作
<pb:KR6q0070_T_008-0087b>¶

#+BEGIN_VERSE
「　曦色雲庵半堵紅。
　霜林初暖鳥啼風。
　不知人¶在蘿窓裏。
　瞑目爐薰百慮空。」
#+END_VERSE
¶

** 次韻超然與折桂覺大師兼簡方丈老¶

#+BEGIN_VERSE
「　束肚三條篾。
　恬然臥家林。
　機深大仰寂。
　用捷¶長沙岑。
　空壑溪鳴玉。
　疎筠月漏金。
　東山師叔¶在。
　此道未浮沈。」
#+END_VERSE
¶

** 借雪竇韻送超然居士趙表之時在泐潭¶

#+BEGIN_VERSE
「　一口吸盡西江水。
　馬師家風擢然起。
　老龐俯¶伏嗣芳塵。
　古也今也誰如此。
　超然道與若人¶交。
　南游浩意未相饒。
　風清骨秀眼寒碧。
　玉井¶氷壺凍不消。
　羌床孤臥淨名室。
　無住無依脫¶虛溢。
　淵然一默乃全提。
　不二門開肖當日。
　佛¶事圓來作歸想。
　出門岐路平如掌。
　到家兒女¶獨圝頭。
　相對無言得真賞。」
#+END_VERSE
¶

** 南麓新居¶

#+BEGIN_VERSE
「　山麓水濱竹木陰。
　我儂懶養靜居深。
　一生自¶足淡中味。
　三際那收閒底心。
　壑雲未成出岫¶意。
　松風能作下灘音。
　十分清興與誰共。
　想有¶沃洲支遁林。」
#+END_VERSE
¶

** 送嵩上人住庵¶

#+BEGIN_VERSE
「　世間塵雜長人癭。
　歸臥蘿龕霜月影。
　裏許離¶微妙轉功。
　玉壺夜汲瑠璃井。
　吾家語味嚼枯¶硬。
　醉飽回來雙眼冷。
　雲水明明得自由。
　六門¶事外誰關屏。」
#+END_VERSE
¶

#+BEGIN_VERSE
「　禪腹須來竹篾纏。
　好看水牯自耕田。
　布單不¶賣三千里。
　樹耳誰疑二十年。
　一句合頭尊旅¶會。
　十方坐斷正偏圓。
　他時投杖來相訪。
　且莫¶窮忙空竪拳。」
#+END_VERSE
¶

#+BEGIN_VERSE
「　燒痕笋蕨富登春。
　誰解看承庵內人。
　天供異
<pb:KR6q0070_T_008-0087c>¶華功未盡。
　龍吟枯木病難泯。
　夜禪終作寒蟬¶蛻。
　晝臥何妨倦鳥伸。
　後日重來勘諸祖。
　阿誰¶鉤上赤梢鱗。」
#+END_VERSE
¶

** 榮上人發心知羅漢堂辨茶油事乞頌¶

#+BEGIN_VERSE
「　這開夢覺底因緣。
　佛佛心同亡後先。
　一點靈¶明三世外。
　十分妙淨萬機前。
　琢磨自得叢林¶下。
　游戲何妨百草顛。
　塵剎縱橫俱化事。
　起家¶人只奮空拳。」
#+END_VERSE
¶

** 心上人乞食求頌¶

#+BEGIN_VERSE
「　去去之人乞食心。春風浩蕩洗叢林。
　松蹊香¶膩糝黃粉。
　竹塢清癯包玉簪。
　炊󱖊分珠齋鉢¶滿。
　淨瓶汲月夜塘深。
　歸來磨濯光明在。
　向道¶塵泥不涴金。」
#+END_VERSE
¶

** 訪楊才叔不遇留偈齋舍¶

#+BEGIN_VERSE
「　呼笻起寂下雲居。
　寒麓回春尋友于。
　煙染草¶芒三徑暗。
　雪晞麥脚一鉏濡。
　欲求真語滌塵¶想。
　那畏峭風生粟膚。
　不見詩郎歸悵怏。
　清癯¶時對石菖蒲。」
#+END_VERSE
¶

** 解首座職事書記相招以偈力辭¶

#+BEGIN_VERSE
「　原鴒能作歸呼音。
　暮風墮葉秋在林。
　路沙漠¶漠水潏潏。
　夜色冉冉山陰陰。
　坐冠多士自省¶短。
　挽袂乃友相却深。
　乞與高閒償夙歉。
　閉¶門穩臥舒疲心。」
#+END_VERSE
¶

** 偶成示眾¶

#+BEGIN_VERSE
「　楊柳斜風力弱。
　芭蕉擊雨聲寒。
　莫把見聞作¶對。
　誰將聲色相瞞。」
#+END_VERSE
¶

** 成侍者求頌¶

#+BEGIN_VERSE
「　真源不皺風。
　月兔影澄水。
　枯情但恬如。
　默默¶飽禪味。
　家風迺廓然。
　當年第一義。
　機輪轉有
<pb:KR6q0070_T_008-0088a>¶方。
　萬化出彈指。」
#+END_VERSE
¶

** 庚子冬二十八日。天意晴和。與止上人¶
同南麓行。橫岡轉流。長作清響。陰溪直¶
木。寒無悴容。到竹林人家。飲茶而還¶

#+BEGIN_VERSE
「　雲麓勝處夙未到。
　清行興銳忘崎嶔。
　誰無瘦¶杖少扶力。
　我與幽人同賞心。
　壑津軟綠自宛¶轉。
　岸樹老碧長陰森。
　溪西乞火煮茶去。
　竹裏¶人家齋磬音。」
#+END_VERSE
¶

** 別五祖山悅眾¶

#+BEGIN_VERSE
「　東山聚散亦夤緣。
　華吐芳姿柳鎖煙。
　肯處根¶塵非一一。
　用時手眼恰千千。
　塔中祖有相傳¶事。
　嶺外人元不會禪。
　後日能來圓此話。
　未嫌¶敲枕喚春眠。」
#+END_VERSE
¶

** 五祖將禪人求頌¶

#+BEGIN_VERSE
「　東風吹斷濡華雨。
　淮上秀峯青可數。
　束屨欲¶尋南北山。
　卷衣又別東西祖。
　淵魚蒲鳥鬧一¶家。
　汀笋溪[蔬-(梳-木)+束]甘兩箸。
　處處相逢記得麼。
　夜寒¶月在珊瑚樹。」
#+END_VERSE
¶

** 雲上人持鉢求頌¶

#+BEGIN_VERSE
「　雲林風雪暮纖纖。
　滴瀝寒聲曉斷簷。
　一點丐¶心盟杖屨。
　十分化事入鎚鉗。
　霽光如拭月無¶礙。
　華錦落機春不嫌。
　百億分身遍塵剎。
　見聞¶蕭灑孰相粘。」
#+END_VERSE
¶

** 清上人持鉢求頌¶

#+BEGIN_VERSE
「　苕霅溪頭柳眼青。
　食時持鉢眾香城。
　諸隣定¶怪顛毛白。
　久客自憐心境清。重念雪寒親塵¶語。
　無忘水暖赴鷗盟。
　飽叢林漢深相悉。
　笋蕨¶春山次第生。」
#+END_VERSE
¶

** 送廣禪人
<pb:KR6q0070_T_008-0088b>¶

#+BEGIN_VERSE
「　溫風促客下雲嶺。
　觸處無心即道游。
　得坐會¶當明變豹。
　出門須解倒騎牛。
　衝煙笻入青蘿¶徑。
　載月船回白鳥洲。
　中外夷猶功迹絕。
　㳷然¶天水一成秋。」
#+END_VERSE
¶

** 勤大師訪別作句贈之¶

#+BEGIN_VERSE
「　若子能來過我門。
　端知良遂志彌敦。
　微塵破¶處得經卷。
　萬象紛時空眼根。
　與世支離誰惡¶意。
　怪人棱瘦自秋痕。
　歸興定到家林穩。
　山月¶流明洗夜昏。」
#+END_VERSE
¶

** 送金上人之水南¶

#+BEGIN_VERSE
「　裏許由來懶荷擔。
　百草頭上何廉纖。
　半夜對¶月笑拍手。
　不見噴霜三脚蟾。
　劫空有句妙如¶許。
　公去誰余對眉語。
　後見太平堂上師。
　敢煩¶為我分明舉。」
#+END_VERSE
¶

** 送覺禪人¶

#+BEGIN_VERSE
「　明月堂虛客不留。
　衡湘秀處賦清游。
　回途復¶妙無遺影。
　天水從來一樣秋。」
#+END_VERSE
¶

** 送願上人歸鄉¶

#+BEGIN_VERSE
「　溪頭買船歸鄂渚。
　一櫂清風夜蟾午。
　行盡韶¶山半月程。
　白雲兒就青山父。
　巖頭老子末後¶句。
　此到將知問不語。
　無縫塔前風色高。
　洞然¶不隔絲毫許。
　丁寧此去快須回。
　吾家之子要¶全才。
　不坐兩頭明暗路。
　偏中歸去正中來。
　阿¶呵呵胸次風流知幾何。」
#+END_VERSE
¶

** 自廬山折桂旛竿原下。望彭䗍湖。握杖¶
過前山僧舍說偈¶

#+BEGIN_VERSE
「　木落山骨瘦。
　水退沙痕隆。漁舟弄江日。
　一葉¶浮軟紅。
　眼底事不俗。
　道人心若沖。
　旛竿頭進¶步。
　雲水展家風。」
#+END_VERSE

<pb:KR6q0070_T_008-0088c>¶

** 出康廬渡江淮山拜諸祖塔道中作¶

#+BEGIN_VERSE
「　澁舟沙水岸棱棱。
　岸上春泥深涴藤。
　回首康¶山懷結社。
　真情祖室事傳燈。
　子孫亹亹雪庭¶可。
　衣鉢繩繩舂屋能。
　坐照少林牆面意。
　湛明¶心地瑩如氷。」
#+END_VERSE
¶

** 與傳道者¶

#+BEGIN_VERSE
「　殘毳編衣裹槁形。
　胸中底事獨醒醒。
　亡機沖¶應用時妙。
　活眼冷窺虛處靈。
　語秀錦雲春片¶段。
　氣清梅雪曉零星。
　而今功盡牛頭懶。
　華鳥¶不來風掃庭。」
#+END_VERSE
¶

** 題至游庵兼簡庵中道友¶

#+BEGIN_VERSE
「　真實人居遍十方。
　至游處處露堂堂。
　鵝於水¶器擇其乳。
　蜂在華房採得香。
　心鑑照中無垢¶翳。
　道環虛裏見神光。
　能來鬧市住三昧。
　鳥度¶長空迹不彰。」
#+END_VERSE
¶

** 次韻傳道者且游落星院¶

#+BEGIN_VERSE
「　風立沙根膚粟頑。
　冷涵星石水灣灣。
　登舟欲¶濟軒窓底。
　扶檻政疑圖畫間。
　雲拭山容蒼玉¶障。
　日浮江面紫金環。
　回頭五老相招我。
　林友¶無嫌夜扣關。」
#+END_VERSE
¶

** 懷上人出丐求頌¶

#+BEGIN_VERSE
「　胡床擁毳怯春寒。
　懷丐人行野雪乾。
　風信入¶華披錦段。
　月魂墮水濯金盤。
　淨名取飯亡多¶力。
　慈氏開門只一彈。
　妙得其中佛受用。
　頭頭¶成見不相瞞。」
#+END_VERSE
¶

** 一知殿化佛殿僧堂中燈油求頌¶

#+BEGIN_VERSE
「　佛燈誰我續光明。
　果若蓮開大夢醒。
　香草有¶心持潔白。
　蘭膏無脚湛寒青。
　默耕化外那知¶夜。
　真照壺中不覺冥。
　家世兒孫傳底事。
　從教
<pb:KR6q0070_T_008-0089a>¶輝耀顯門庭。」
#+END_VERSE
¶

** 亮禪人持鉢求頌¶

#+BEGIN_VERSE
「　家林一錫飛。
　炊處青煙微。
　嚴默起禪板。
　虛通¶轉化機。
　溪寒秋染色。
　月冷夜流輝。
　莫學西山¶亮。
　此行宜早歸。」
#+END_VERSE
¶

** 初禪人持鉢求頌¶

#+BEGIN_VERSE
「　佛事潛通興化門。
　用時斤斧莫成痕。
　全機超¶出輪回際。
　一句拔除生死根。
　涼吹洗磨煩袂¶暑。
　素蟾排逐夜臺昏。
　鵝王引飲唯醇味。
　水乳¶斯分不我渾。」
#+END_VERSE
¶

** 過般若庵¶

#+BEGIN_VERSE
「　重軒瘦立曲欄頭。
　島嶼青微冷枕流。
　望眼解¶隨沙水轉。
　賞心真與岸雲浮。
　平分野色連延¶屋。
　點破江光相趁舟。
　般若空宗深得義。
　森羅¶元不礙人休。」
#+END_VERSE
¶

** 登雲庵¶

#+BEGIN_VERSE
「　廜㢝對碧溪。
　霜草露幽蹊。
　顧我丘壑醉。
　知誰¶塵土迷。
　蘿門窺窈窕。
　雲磴履高低。
　猿鳥未相¶棄。
　伴人煙樹捿。」
#+END_VERSE
¶

** 送傳道者歸省母氏¶

#+BEGIN_VERSE
「　夜來霜嚇橘臍黃。
　乞與歸人懷冷香。
　到日跨¶門須轉却。
　白頭不是本生娘。」
#+END_VERSE
¶

#+BEGIN_VERSE
「　妙盡功圓轉處幽。
　若人真解倒騎牛。
　雨蓑風¶笠舊行李。
　適意明明百草頭。」
#+END_VERSE
¶

** 圓禪者求頌¶

#+BEGIN_VERSE
「　枯歇身心百不思。
　湛圓自照劫空時。
　妙明智¶鑑那留垢。
　虛廓靈機未度絲。
　的的髑髏看活¶眼。
　堂堂塵剎用間眉。
　是須恁麼承當去。
　鼻孔¶纍垂識祖師。」
#+END_VERSE

<pb:KR6q0070_T_008-0089b>¶

** 斜川道上望廬山三絕¶

#+BEGIN_VERSE
「　真味酣心倚瘦笻。
　蕭騷風嘯一蹊松。
　無人共¶語圓通境。
　笑看雲吞石耳峯。」
#+END_VERSE
¶

#+BEGIN_VERSE
「　青山放足溪轉腰。
　蓑翁理網兒搖[舟*力]。
　先生疇¶日騎魚去。
　岸上人家誰姓陶。」
#+END_VERSE
¶

#+BEGIN_VERSE
「　水從烏石山前轉。
　人在斜川岸上行。
　寂漠柴¶桑古祠下。
　我來無酒醉淵明。」
#+END_VERSE
¶

** 妙湛大師求頌¶

#+BEGIN_VERSE
「　妙則不粗。
　湛則不渾。
　妙湛而照。
　瑩然亡痕。
　雲¶山是主。
　水月無根。
　瘦坐一默。
　虛融六門。
　竅作¶風籟。
　華含春恩。
　相承箇事。
　子子孫孫。」
#+END_VERSE
¶

** 次韶谷書記勝果院絕句¶

#+BEGIN_VERSE
「　沙風漠漠卷煙湖。
　默默漁舟似有無。
　五老回¶看更癡絕。
　渠應怪我得工夫。」
#+END_VERSE
¶

** 小師慧果丐鹽求頌¶

#+BEGIN_VERSE
「　可中滋味欠些些。
　成就廬山笋蕨家。
　丐事子¶行黃葦渡。
　盟心人在白鷗沙。
　和羹戶戶俱煎¶鹵。
　掃雪村村欲沒靴。
　味及衲僧初偃月。
　圓通¶只箇是生涯。」
#+END_VERSE
¶

** 暉禪人丐鹽求頌¶

#+BEGIN_VERSE
「　廬山淡薄已多時。
　誰與叢林洗敗姿。
　為愛海¶氷資菜味。
　不嫌春雨破華枝。
　仙陀婆事行行¶辨。
　舜若多身處處宜。
　快意截流船到岸。
　江頭¶風順看檣旗。」
#+END_VERSE
¶

** 送元上人過長蘆¶

#+BEGIN_VERSE
「　阿祖江濱插葦枝。
　叢林蕃茂果臻斯。
　師門昆¶仲知名舊。
　緣法東西得面遲。
　沙上盟寒鷗怪¶晚。
　屋頭字草雁來時。
　月明古渡清鋪練。
　千里¶同風不隔絲。」
#+END_VERSE

<pb:KR6q0070_T_008-0089c>¶

** 登雲頂庵峽口倚仗說偈¶

#+BEGIN_VERSE
「　雪梯陟雲頂。
　來尋壞衲師。
　破峽水一脈。
　挂松¶月半規。
　疎曠麋鹿性。
　厭飫丘壑姿。
　眷言携不¶去。
　遲立倚笻枝。」
#+END_VERSE
¶

** 景禪人求頌¶

#+BEGIN_VERSE
「　混處還須轉側看。
　底時妙在一絲端。
　閑雲卷¶雨秋空闊。
　明月流輝夜水寒。
　棹破波光華細¶碎。
　夢驚蓬曉影團圝。
　真機分應頭頭准。
　却出¶黃蘆把釣竿。」
#+END_VERSE
¶

** 次韻傳道者過香林¶

#+BEGIN_VERSE
「　松烟竹藹細蹊通。
　清津白石寒瓏璁。
　艾禪真¶是甘蔗種。
　香林再吹薝蔔風。
　一溪冷引藩籬¶外。
　五老秀蹲懷抱中。
　寫目軒窓意幽遠。
　淡然¶消息不雷同。」
#+END_VERSE
¶

** 滿化士與圓通大眾出丐說偈送之¶

#+BEGIN_VERSE
「　過門衲子上饒人。
　破我胡床默味真。
　道活髑¶髏前有地。
　用沖赤肉上無塵。
　盟心蘆笋白鷗¶社。
　夢眼華枝蝴蝶春。
　滿著圓通無盡意。
　四衢¶處處主中賓。」
#+END_VERSE
¶

** 送照禪人之湖南¶

#+BEGIN_VERSE
「　衡岳迎秋翡翠瘦。
　瀟湘漾風瑠璃皴。
　夜船載¶月急如箭。
　歸去來兮休問津。」
#+END_VERSE
¶

** 還南麓舊居¶

#+BEGIN_VERSE
「　枝藤結伴得游娛。
　懷習難寧尋舊居。
　雲水夢¶思孤榻穩。
　山林眼味四窓虛。
　秋衣未絮怯繁¶雨。
　午飯無鹽甘軟[蔬-(梳-木)+束]。
　老境端來償底志。
　道同¶巢鳥與淵魚。」
#+END_VERSE
¶

** 拜芭蕉清禪師¶

#+BEGIN_VERSE
「　來謁芭蕉大仰孫。
　要明圜相識耽源。
　橫山煙
<pb:KR6q0070_T_008-0090a>¶雨洗秋骨。
　掠面溪風吹暑痕。
　菖蒲葉瘦水石¶秀。
　枇杷樹密軒窓昏。
　阿誰床頭柱杖子。
　乞我¶欵曲尋雲根。」
#+END_VERSE
¶

** 芭蕉道中¶

#+BEGIN_VERSE
「　雨暗岡頭客路。
　炊煙山裏人家。
　映水竹鷄䀨¶䀨。
　飄風字雁斜斜。」
#+END_VERSE
¶

** 大陽道中¶

#+BEGIN_VERSE
「　耿人胸次佳處。
　借力床頭古藤。
　風樹葉頹淅¶淅。
　秋山骨瘦棱棱。」
#+END_VERSE
¶

** 禮明安塔二偈¶

#+BEGIN_VERSE
「　老阿師卒無嗣。
　石浮屠立有年。丁寧金針玉¶線。
　慚愧鸞膠鳳絃。」
#+END_VERSE
¶

#+BEGIN_VERSE
「　石床冷臥禪虎。
　階蕪秋跳草虫。
　有念耿懷陳¶事。
　無言凄立西風。」
#+END_VERSE
¶

** 玉壺閣頌¶

#+BEGIN_VERSE
「　風霜磨洗秋空清。
　月浴星河分外明。
　默默玉¶壺中自照。
　家傳清白妙難名。」
#+END_VERSE
¶

** 送僧歸撫州¶

#+BEGIN_VERSE
「　不肯雲林伴冷凄。
　疎山歸謁矮闍梨。
　非枯樁¶句如明白。
　會要重來摩伏犀。」
#+END_VERSE
¶

** 送鹿門宗席頭¶

#+BEGIN_VERSE
「　吉祥草織禪家供。
　一片瑠璃滑無縫。
　門掩鱗¶鱗水不流。
　窓含冉冉雲初凍。
　坐寒風月蒲蘆¶秋。
　睡足江湖鷗鳥夢。
　而今卷處追昔人。
　隱隱¶猶懷鼻頭痛。」
#+END_VERSE
¶

** 籜庵頌¶

#+BEGIN_VERSE
「　玉龍退殘鱗。
　編庵事枯兀。
　禪捿錦鳳巢。
　道履¶霜蟾窟。
　飲茲明月津。
　濯彼微塵骨。
　五葉少林¶春。
　家風未湮沒。」
#+END_VERSE

<pb:KR6q0070_T_008-0090b>¶

** 登清涼三山亭¶

#+BEGIN_VERSE
「　絮風花雨一春殘。
　未厭茲亭夜倚闌。
　隱隱三¶山抱江月。
　清涼境界露松寒。」
#+END_VERSE
¶

** 送圓上人之龍舒¶

#+BEGIN_VERSE
「　赤頭老師無揀擇。
　𤅬峯染翠吳塘碧。
　明明萬¶法入齊觀。
　豁淨絲毫元不立。」
#+END_VERSE
¶

#+BEGIN_VERSE
「　道人歸作山下賓。
　霜笻笋屨飄孤雲。
　到時春¶滿石牛谷。
　[蔬-(梳-木)+束]蕨是誰相與分。」
#+END_VERSE
¶

** 舉侍者求頌¶

#+BEGIN_VERSE
「　秋風濯煩骨。
　日日覺清省。
　相與事枯禪。
　所養¶飽正命。
　老蟾浴星河。
　魂魄明耿耿。
　真味入誰¶腸。
　但知百念冷。」
#+END_VERSE
¶

** 春意漸深。送客至山麓田舍。來往道中。¶
復逢法上人。因作數語以記所見云¶

#+BEGIN_VERSE
「　青桑柳暗山前路。
　麥脚含滋一鋤雨。
　陽林桃¶是舊家春。
　冷眼靈雲合頭語。」
#+END_VERSE
¶

#+BEGIN_VERSE
「　雲陣纖纖洗花雨。
　深竹新聞子規語。
　青山白¶雲吾定居。
　枯膓那著歸思慮。」
#+END_VERSE
¶

#+BEGIN_VERSE
「　鳥拳花枝作春語。
　風日煥然晞宿雨。
　水肥山¶翠木欣欣。
　芳事駢羅不容數。」
#+END_VERSE
¶

#+BEGIN_VERSE
「　華蹊歸來鳥啼暮。
　庖舍炊煙臥風縷。
　西窓舊¶有竹肋床。
　伸足曲肱成栩栩。」
#+END_VERSE
¶

#+BEGIN_VERSE
「　隔年相逢瘦驚許。
　風立溪頭少時語。
　緘情客¶上釣魚磯。
　四面垂雲一蓑雨。」
#+END_VERSE
¶

** 三印頌示眾¶

#+BEGIN_VERSE
「　印空印水印泥。
　無言桃李成蹊。
　隨分納些稅¶賦。
　牧牛溪水東西。」
#+END_VERSE
¶

#+BEGIN_VERSE
「　印泥印空印水。
　疾雷不及掩耳。
　豁然樓閣門¶開。
　消得輕輕彈指。」
#+END_VERSE

<pb:KR6q0070_T_008-0090c>¶

#+BEGIN_VERSE
「　印水印泥印空。
　誰傳祖稱家風。
　夢眼影迷一¶色。
　轉身體合全功。」
#+END_VERSE
¶

** 機禪人出丐求頌¶

#+BEGIN_VERSE
「　塵剎分身看化機。
　青煙幾處午家炊。
　面牆坐¶照叢林事。
　持鉢丐緣雲水飢。
　出谷鳥傳春次¶第。
　漾舟人愛月相隨。
　歸來定有飽參句。
　笑解¶枯禪篾肚皮。」
#+END_VERSE
¶

** 心禪人出丐求頌¶

#+BEGIN_VERSE
「　將看秋早瘦風林。
　禾卷黃雲副丐心。
　妙印手¶中那外物。
　虛空胸次不容針。
　誰家落甑炊香¶雪。
　後夜歸船棹軟金。
　洗足蒲團松石上。
　繞籬¶山水有清音。」
#+END_VERSE
¶

** 一禪人化鹽求頌¶

#+BEGIN_VERSE
「　泥沙淘洗浪煎乾。
　一片照人氷雪寒。
　意得試¶蓮浮鹵力。
　默知隨筯入[蔬-(梳-木)+束]盤。
　萬家婉婉能相¶助。
　眾口調和信不難。
　無像有神聊勘過。
　圓通¶眼在舌頭端。」
#+END_VERSE
¶

** 寄大洪和尚¶

#+BEGIN_VERSE
「　飲茶作別出蘿門。
　相送猶懷握手溫。
　斷雁幾¶時歸綴字。
　浮萍隨處臥生根。
　秋風窓外擁蘆¶雪。
　夢冷床頭墮月魂。
　塵柄年來疲轉徙。
　却思¶紅顆共炊盆。」
#+END_VERSE
¶

** 送智首座還鄉¶

#+BEGIN_VERSE
「　顛毛垂雪墮清貧。
　臥久風林夢轉身。
　一境妙¶明還就父。
　六門虛應却來人。
　涼秋月兔流魂¶瑩。
　湛水雲龍蛻骨陳。
　家法兒孫須力振。
　此行¶未可腐賓賓。」
#+END_VERSE
¶

** 嵩山老人告行作六偈送之¶

#+BEGIN_VERSE
「　未能老養臥林麓。
　要乞優恩除髮鬚。濯足滄
<pb:KR6q0070_T_008-0091a>¶浪歲寒事。
　終來清友石菖蒲。」
#+END_VERSE
¶

#+BEGIN_VERSE
「　挽衣苦怪不我住。
　懷事乞成今乃時。
　雷動定¶知開蟄戶。
　春寒無要勒華枝。」
#+END_VERSE
¶

#+BEGIN_VERSE
「　嚶嚶鳥鳴如客情。
　行行柳眼向人青。
　投心舊¶友春成物。
　汲水前溪月下瓶。」
#+END_VERSE
¶

#+BEGIN_VERSE
「　夢裏結憂三變事。
　覺來還喜一成春。
　鶯華時¶節洗衰落。
　不信餘寒猶著人。」
#+END_VERSE
¶

#+BEGIN_VERSE
「　服像中情將有得。
　江湖底事勿相忘。
　橘洲白¶鳥秋成伍。
　漁火尊羹蓬底香。」
#+END_VERSE
¶

#+BEGIN_VERSE
「　應緣分影來池月。
　遊世無心出岫雲。
　適意歸¶來尖屋底。
　[蔬-(梳-木)+束]畦還與力鉏勤。」
#+END_VERSE
¶

** 送淵上人¶

#+BEGIN_VERSE
「　朱絲不用挂燒桐。
　一曲新豐為送公。
　後夜老¶松風籟靜。
　皐禽不見月巢空。」
#+END_VERSE
¶

** 送平禪人歸鄂渚¶

#+BEGIN_VERSE
「　浮舟春水作歸征。
　家有良田可飯羹。
　久客回¶翔雲一點。
　舊巢臥看月三更。
　人猜我住尖頭¶屋。
　爾去誰扶折脚鐺。
　為問巖頭窮鬼子。
　當時¶何似此時生。」
#+END_VERSE
¶

** 資聖庵欲過圓通¶

#+BEGIN_VERSE
「　我初浮舟濟九江。
　幽尋蘭若山蒼龍。
　王摩詰¶畫倚檽檻。
　謝靈運詩開綺窓。
　艾禪高談肖琢¶玉。
　法身雅論非枯樁。
　夢回便是圓通路。
　月冷¶上方鐘一撞。」
#+END_VERSE
¶

** 登祥雲庵謁東林明首座¶

#+BEGIN_VERSE
「　伐木清哦癖在腸。
　握笻蒼磴履重霜。
　玲瓏墮¶壑乳泉嚮。
　蕭瑟到門松吹香。
　高寒夜雨凍一¶色。
　虛淨曉雲流五光。
　社散荷枯有遺友。
　目青¶鬚髮半滄浪。」
#+END_VERSE

<pb:KR6q0070_T_008-0091b>¶

** 與天池信長老¶

#+BEGIN_VERSE
「　晚歲叢林鬧葦麻。
　可中著眼辨龍蛇。
　行當五¶路我能事。
　坐斷孤峯渠作家。
　佛法從來如嚼¶蠟。
　朋儔此去似團沙。
　音書不寄思惟盡。
　千里¶同風却較些。」
#+END_VERSE
¶

** 朱熙載作平陰令。八十日致仕而歸¶

#+BEGIN_VERSE
「　勇退歸來適舊遊。
　家林禾黍一成秋。
　黃蘆雪¶照沙頭屋。
　明月波浮江口舟。
　耕道誰從夫子¶後。
　逃禪今與老僧儔。
　柴桑試問陶彭澤。
　風味¶真醇相肖不。」
#+END_VERSE
¶

** 周秀才出家求頌¶

#+BEGIN_VERSE
「　標心脫帽法丹霞。
　借力堂前剗草些。
　塞上不¶須嗟失馬。
　盃中端欲斷疑蛇。
　久懷甘露濯塵¶骨。
　將意叢林開覺華。
　古渡雪蘆明月共。
　一壺¶秋色屬吾家。」
#+END_VERSE
¶

** 牧童¶

#+BEGIN_VERSE
「　水牯老行步穩。
　蓑郎癡歌笑繁。
　物外初無塵¶滓。
　胸中別有丘園。」
#+END_VERSE
¶

** 遊司真洞¶

#+BEGIN_VERSE
「　桃華濯錦春水寒。
　洞門窈窕玉勾欄。
　三峯擁¶翠雲吞屋。
　九井揚波雪濺壇。
　象帝先身元老¶語。
　谷神後事阿誰觀。
　羽郎清瘦髮半白。
　待乞¶安期五色丸。」
#+END_VERSE
¶

** 仲春過龍舒法華山。尋誦經道者舊庵¶

#+BEGIN_VERSE
「　支徑入窮谷。
　來尋道者庵。
　梵音今默默。
　華雨¶尚毿𣯶。
　夜白月半屋。
　寒青燈一龕。
　夢隨歌吹¶去。
　借路過江南。」
#+END_VERSE
¶

** 月禪人出丐求頌¶

#+BEGIN_VERSE
「　踏雪到人家。
　投機的不差。
　月魂通水脈。
　春信
<pb:KR6q0070_T_008-0091c>¶入梅華。
　去覓炊香許。
　來寬束篾些。
　上方分佛¶事。
　先我過毘耶。」
#+END_VERSE
¶

** 淵禪人出丐求頌¶

#+BEGIN_VERSE
「　淵源徹底碧涵秋。
　誰道寒光凝不流。
　轉眄蘆¶華與明月。
　更無一物礙船頭。
　去來得妙縱橫¶自由。
　巨鼇犯餌快須掣。
　便是仙山墜也休。」
#+END_VERSE
¶

** 即覺庵子中居士。來訪妙峯之西既去。¶
作六言五首送之¶

#+BEGIN_VERSE
「　越境能來訪我。
　扶笻頗肖游僧。
　得與坐間語¶味。
　諒其胸底懷氷。」
#+END_VERSE
¶

#+BEGIN_VERSE
「　夢曉寒松挂月。
　心秋古井含津。
　至道百家合¶轍。
　同風千里成隣。」
#+END_VERSE
¶

#+BEGIN_VERSE
「　欲下前時雪磴。
　重開向日風翎。
　此去丁寧華¶鳥。
　莫來狼藉春庭。」
#+END_VERSE
¶

#+BEGIN_VERSE
「　歸來三徑春草。
　夢臥一圍雨蓑。
　白髮暗移玉¶燭。
　昏窓淨洗金波。」
#+END_VERSE
¶

#+BEGIN_VERSE
「　世外道人有在。
　庵中瓶粟無儲。
　過客未容空¶去。
　挽衣相與分[蔬-(梳-木)+束]。」
#+END_VERSE
¶

** 送月上人歸鄉¶

#+BEGIN_VERSE
「　西風木落山露骨。
　秋月在水波濯魂。
　客意歸¶臥四明麓。
　三世佛從禪口吞。
　大千俱壞我不¶壞。
　三六相昏渠不昏。
　劫空照見造化種。
　回首¶應物亡塵根。」
#+END_VERSE
¶

** 夏安居日。過實上人東軒。時新竹浴雨。¶
因作句歌之¶

#+BEGIN_VERSE
「　籜龍出叢林。
　脫錦露新綠。
　昂藏引頭角。
　密密¶均節目。
　娟然塵外姿。
　雲霧膩寒玉。
　翠滿東窓¶陰。
　心眼掃惡俗。
　虛靜頗道情。
　清癯見風骨。
　惠¶我不老春。
　為誰無絃曲。
　葛陂蟄時事。
　第恐雷
<pb:KR6q0070_T_008-0092a>¶雨促。
　不能留高間。
　雙碧淡相矚。」
#+END_VERSE
¶

** 再和朱朝奉見寄¶

#+BEGIN_VERSE
「　朅來林下人。
　挂冠脫朝綠。
　身間道愈尊。
　神靜¶碧照目。
　落落我就璞。
　碌碌誰如玉。
　欲學陶淵¶明。
　高情異浮俗。
　白雲無定心。
　青山有奇骨。
　肯¶從蓮社賓。
　共奏無絃曲。
　佛生等一念。
　日劫詎¶延促。
　傾蓋同故人。
　道存聊一矚。」
#+END_VERSE
¶

** 擬石牛與悟上人¶

#+BEGIN_VERSE
「　阿牛純熱不鞭牽。
　臥向古源蒼樹邊。
　春谷玉¶田看去種。
　雪山香草飽來眠。
　背頭隆骨任豐¶載。
　鼻底流津大作川。
　異路行行哮吼處。
　莫忘¶露地未萌前。」
#+END_VERSE
¶

** 雨夜宿龍門曉登靈光臺禮佛眼塔¶

#+BEGIN_VERSE
「　一躍龍門適舊懷。
　棱棱浪級向人開。
　洗塵雲¶陣澆華雨。
　借力天衢破蟄雷。
　略彴駕溪桃水¶滿。
　浮屠瘞骨玉山頹。
　欲知佛眼無遮障。
　須到¶靈光不夜臺。」
#+END_VERSE
¶

** 過虎頭巖¶

#+BEGIN_VERSE
「　空巖儼若虎頭蒼。
　雲膩巖前草木光。
　竹吐錦¶萌春雨飽。
　松含黃粉野吹香。
　石床蟠足散征¶倦。
　道境洗心聊坐忘。
　投飯上方蘭若去。
　未能¶癡學顧長康。」
#+END_VERSE
¶

** 塵上人出丐求頌¶

#+BEGIN_VERSE
「　輕輕彈指便開門。
　百億門前百億身。
　妙應因¶緣通處處。
　圓明箇事遍塵塵。
　華間峯採黃鬚¶蜜。
　柳上鶯傳青眼春。
　歸日相呼滿鉢飯。
　一時¶分付飽參人。」
#+END_VERSE
¶

** 別鄒秀才¶

#+BEGIN_VERSE
「　聲利明來若夢游。
　肯迃征家宿雲棲。
　情高素
<pb:KR6q0070_T_008-0092b>¶抱山樊志。
　性淡幽尋松石儔。
　愛我家風清入¶眼。
　問伊時事點搖頭。
　今朝送別還孤坐。
　空¶對爐煙篆字浮。」
#+END_VERSE
¶

** 游雲棲院作偈。與住山琛老禪¶

#+BEGIN_VERSE
「　紫宵峯頂金浮屠。
　風鈴揚音鬧蒼虛。
　玉欄中¶地穩行道。
　雲磴下林新葺廬。
　江山懷抱富不¶惡。
　霜月軒窓清有餘。
　老眼寒青伴耶舍。
　炷香¶心醉竺仙書。」
#+END_VERSE
¶

** 與觀禪者¶

#+BEGIN_VERSE
「　豁淨虛通入覺場。
　體前一段本來光。
　孤禪恰¶恰如擔板。
　默照明明似面牆。
　秋光蘆華兩岸¶雪。
　夜寒桂月一船霜。
　迢迢象外行歸路。
　雁字¶低低正夕陽。」
#+END_VERSE
¶

** 禪人發心丐席求頌¶

#+BEGIN_VERSE
「　萬指相從作正觀。
　出求臥席著蒲團。
　恬處歛¶雨野雲薄。
　湛若磨風秋水寒。
　卷去猶知鼻頭¶痛。
　坐來方信髑髏乾。
　蘆花明月阿誰事。
　人在¶江湖把釣竿。」
#+END_VERSE
¶

#+BEGIN_VERSE
「　吉祥長者草茸茸。
　香軟登機棱路通。
　卷去若¶人呈已事。
　得來與我展家風。
　默游兩岸雪蘆¶外。
　瘦坐五湖煙水中。
　未許春眠夢蝴蝶。
　大方¶引步劫壺空。」
#+END_VERSE
¶

** 送從上人馳書至京西¶

#+BEGIN_VERSE
「　衲帔蒙頭自照人。
　月明堂上轉機輪。
　肯傳千¶里鶺鴒語。
　要作十分棠棣春。
　雪嶺同風當日¶事。
　石頭束篾舊時麟。
　家林歸臥長連穩。
　滿眼¶清光不見身。」
#+END_VERSE
¶

** 蔣新臣秀才告別作句送之¶

#+BEGIN_VERSE
「　雪屋高寒能我過。
　疎梅清秀雪林柯。
　不屈慳
<pb:KR6q0070_T_008-0092c>¶宋楚人語。
　來試宗雷蓮社科。
　後會說盟如有¶以。
　此行洗念入無何。
　春風遲立欄竿曲。
　白雪¶樓前船弄梭。」
#+END_VERSE
¶

** 津禪人出化盞橐乞頌¶

#+BEGIN_VERSE
「　喫茶去語落諸方。
　聚首商量柄杷長。
　相席是¶渠能打令。
　同塵輸爾解和光。
　舌頭狤獠明無¶骨。
　鼻孔纍垂暗有香。
　盞橐成來圓此話。
　儂家¶受用恰平常。」
#+END_VERSE
¶

** 宣和甲辰三月三日。山谷寺偶成。是時¶
欲下長蘆也¶

#+BEGIN_VERSE
「　溫風在山谷。
　青紫班芳妍。
　浩然春公心。
　不作¶彼此偏。
　其來初無像。
　榮事亦自然。
　雲容淡如¶鶴。
　草色齊膩煙。
　竹萌裹豹袴。
　蕨茁引兒拳。
　盤¶箸富可喜。
　齒頰甘亦便。
　山水濯塵念。
　風雲會¶前緣。
　葦江懷道人。
　擁眾幾兩千。
　頂門眼照世。¶
　胸中海吞川。
　同雛丹山巢。
　羽成各翔遷。
　而今¶欲住集。
　相見而忘年。
　執鞭驅竝駕。
　未愧無綵¶韉。
　白鷗行作伍。
　水[蔬-(梳-木)+束]對烹煎。
　撫摩青石牛。
　不¶得陪高眠。
　將趨皖口市。
　就買莎郎船。
　回首謝¶諸祖。
　覺法吾所天。
　慧燈耿不夜。
　心花芳枝聯。¶
　後日兒孫輩。
　莫怪森羅前。」
#+END_VERSE
¶

** 欲渡長蘆。與琛上人漁家詞¶

#+BEGIN_VERSE
「　岸樹藤繩欲解維。
　海門蒲席弄清吹。
　舟不澁¶興無涯。
　回首𤅬山煙翠姿。」
#+END_VERSE
¶

#+BEGIN_VERSE
「　一葦江頭老白眉。
　而今問訊慰相思。
　風靜夜¶月明時。
　滿眼寒光下釣絲。」
#+END_VERSE
¶

** 游龜山和何學士¶

#+BEGIN_VERSE
「　一宿曹溪今迺時。
　永嘉想見未忘茲。
　如何淮¶風遏行色。
　不得扶杖相參隨。
　斯須佳惠玩珠
<pb:KR6q0070_T_008-0093a>¶璧。
　璨然傾瀉胸中奇。
　詞鋒明銳許誰敵。
　禪悅¶清酣還我追。
　約君入社背時事。
　種藕著華春¶滿池。
　道在金蘭端未艾。
　回頭閱世真兒嬉。」
#+END_VERSE
¶

** 送慧禪人往上江糴麻米¶

#+BEGIN_VERSE
「　石霜拈處最分明。
　萬萬千千一粒生。
　歸日飯¶香穿鼻孔。
　相呼作舞下堂行。」
#+END_VERSE
¶

#+BEGIN_VERSE
「　雲門糊餅趙州茶。
　裏許明明著得些。
　公案見¶成知味底。
　一千二百衲僧家。」
#+END_VERSE
¶

#+BEGIN_VERSE
「　解開蔑束肚皮寬。
　子去誰憂甑釜寒。
　雲水相¶迎船到岸。
　飽叢林事不相瞞。」
#+END_VERSE
¶

#+BEGIN_VERSE
「　蘆華明月水茫茫。
　激箭風舟破冷光。
　親到廬¶陵醻米價。
　那時開口便相當。」
#+END_VERSE
¶

#+BEGIN_VERSE
「　去去西江趁便風。
　丁寧底意語龐公。
　歸來定¶是通身飯。
　直下人人識己躬。」
#+END_VERSE
¶

** 浮舟下淮訪龜山禪師¶

#+BEGIN_VERSE
「　霜風獵獵掃平野。
　沙頭蓁翳淨如燖。
　淮津斜¶轉龜山麓。
　雲漢微分雁塔尖。
　籬落梅梢春點¶點。
　庭除松影月纖纖。
　禪家況是不[襾/(革*奇)]友。
　問訊¶勤來想未嫌。」
#+END_VERSE
¶

** 與黃道友¶

#+BEGIN_VERSE
「　人頭膏火底心休。
　來預林儔默默游。
　犀暈成¶時月魄夜。
　雁行斷處霽容秋。
　百年分付三椽¶下。
　萬象崢嶸一指頭。
　歸去懶融無伎倆。
　庵前¶華鳥莫相求。」
#+END_VERSE
¶

** 浮舟之昌國謁韓克明知縣¶

#+BEGIN_VERSE
「　南風帆腹飽。
　半夜渡滄津。
　鯨海漾新月。
　仙山¶尋故人。
　浪寒千里雪。
　烟暖十洲春。
　來就昌黎¶語。
　良慚我効顰。」
#+END_VERSE
¶

** 冲禪人與翠山出丐求頌
<pb:KR6q0070_T_008-0093b>¶

#+BEGIN_VERSE
「　歸去家山雪未消。
　到時雪後翠棱高。
　豁然直¶下斷三際。
　卓爾箇中抽一毫。
　化鉢不妨游幻¶海。
　虛舟何憚駕驚濤。
　因緣成熟袖雙手。
　莫學¶吾家敗酒糟。」
#+END_VERSE
¶

** 利禪人發心丐開海田¶

#+BEGIN_VERSE
「　檀度夤緣約遠尋。
　利他方稱出家心。
　丐行端¶取叢林飽。
　耕耨不嫌泥水深。
　地面丕平春種¶玉。
　波痕清淺月浮金。
　栽田博飯吾家事。
　一段¶風規得老琛。」
#+END_VERSE
¶

** 湛禪人開田求頌¶

#+BEGIN_VERSE
「　衲僧茲欲起家門。
　老牯鞭催泥水渾。
　混處蹈¶翻明月影。
　轉時耕斷白雲根。
　力田辛苦遵吾¶祖。
　炊飯馨香飽子孫。
　底事既歸蒲坐穩。
　湛圓¶心鑑夙忘痕。」
#+END_VERSE
¶

** 小師智寬與國清作丐請語¶

#+BEGIN_VERSE
「　入鄽一鉢是生涯。
　來自寒山拾得家。
　曉影玉¶鉤蘿戶月。
　春叢黃粉蜜房華。
　午炊佛土香傳¶鼻。
　參飽雲門飯打牙。
　准擬神通何處借。
　淨名¶居士住毘耶。」
#+END_VERSE
¶

** 靈上人丐鹽求頌¶

#+BEGIN_VERSE
「　熬煉渠經幾度難。
　炎炎爐鞴頭看。
　可中皓¶色從來瑩。
　直下滄溟吸得乾。
　力展家風排淡¶薄。
　妙將滋味破辛酸。
　道人意滿期歸也。
　雪擁¶茅簷不覺寒。」
#+END_VERSE
¶

** 端禪人丐鹽求頌¶

#+BEGIN_VERSE
「　紅爐焰裏結氷霜。
　收拾儂家妙有方。
　舌本要¶資雲水味。
　鼻端相助蕨薇香。
　掃歸茆舍閒堆¶雪。
　坐照金盤淨發光。
　去去道人成底事。
　芳滋¶許我沃枯腸。」
#+END_VERSE

<pb:KR6q0070_T_008-0093c>¶

** 與孫宣教¶

#+BEGIN_VERSE
「　作別江頭五載餘。
　海邊相訪未嫌迃。
　山林意¶與世幾絕。
　丘壑姿逢秋更癯。
　約我道耕新活¶計。
　輟君詩戰老工夫。
　兒婚女嫁誰家事。
　居士¶有心從馬駒。」
#+END_VERSE
¶

** 隣月堂求頌¶

#+BEGIN_VERSE
「　畦衣我是出塵人。
　卜築高堂與月隣。
　床上金¶刀香剪桂。
　篋中玉斧冷修輪。
　寒癯破夢無嫌¶病。
　清白傳家不愧貧。
　門外潮平舡著棹。
　點頭¶老兔靜分身。」
#+END_VERSE
¶

** 善應不觸¶

#+BEGIN_VERSE
「　出門雲水任茫茫。
　相應相醻許當行。一切時¶無第二念。
　雪峯於此謝靈光。」
#+END_VERSE
¶

** 大功不宰¶

#+BEGIN_VERSE
「　吾家消息默中看。
　看處虛明霽月寒。
　一色是¶功須轉却。
　石霜端要髑髏乾。」
#+END_VERSE
¶

** 寄石湫童知縣¶

#+BEGIN_VERSE
「　溪頭茆屋遠追陶。
　斗米而今懶折腰。
　漢水丈¶人甘抱甕。
　箕山居士厭鳴瓢。
　心秋霽月夜相¶照。
　鬢雪溫風吹不消。
　身世曲肱分付夢。
　遽隨¶蝴蝶到華條。」
#+END_VERSE
¶

** 上元後二日過謙師庵¶

#+BEGIN_VERSE
「　橫溪一徑兩山分。
　深翠籠蔥竹日昏。
　流水漱¶氷寒有骨。
　閒雲歛霽雪無根。
　應容野毳來投¶飯。
　不管春眠往扣門。
　窓儿薰爐搖篆字。
　龜床¶塵語對清溫。」
#+END_VERSE
¶

** 應禪人開田求頌¶

#+BEGIN_VERSE
「　飄飄捉杖出煙蘿。
　行丐身心遽許多。
　針鼻細¶中投玉線。
　機頭密處度金梭。
　應緣片片雲成
<pb:KR6q0070_T_008-0094a>¶雨。
　分照團團月在波。
　底意周旋便回首。
　舊巢¶寒臥雪林柯。」
#+END_VERSE
¶

** 恭鑑二禪人幹浴鑊求頌¶

#+BEGIN_VERSE
「　大冶鎔金入範看。
　不嫌口闊肚皮寬。
　得來妙¶觸通身眼。
　淨放光明赤肉團。
　衲子落成俱受¶賜。
　檀那相助許投干。
　底心試問楞嚴友。
　道契¶圓通只箇般。」
#+END_VERSE
¶

#+BEGIN_VERSE
「　範金為鑊沸蘭津。
　分付楞嚴會上賓。
　妙觸宣¶明渠具眼。
　纖塵不受我通身。
　投諧冷暖渾忘¶水。
　迎合溫和似得春。
　爐鞴相催成底器。
　量吞¶雲夢可斯人。」
#+END_VERSE
¶

** 航海之寶陀訪真歇師兄¶

#+BEGIN_VERSE
「　至人親見古觀音。
　化迹今居海上岑。
　煙機外¶分青嶂骨。
　水天中見白雲心。
　潮痕擁岸棱棱¶雪。
　月魄浮波爛爛金。
　根境一如能所斷。
　圓通¶游踐法門深。」
#+END_VERSE
¶

#+BEGIN_VERSE
「　得得來尋真歇兄。
　孤舟揚檝順潮行。
　重聯斷¶雁雲中字。
　遠赴閒鷗沙上盟。
　新味清油燷紫¶菜。
　古方淳蜜漬黃菁。
　海山只箇供盤筯。
　一段¶家風不世情。」
#+END_VERSE
¶

** 與昌國善友¶

#+BEGIN_VERSE
「　駕潮舟濇岸頭沙。
　得與巖僧欵語些。
　夢付莊¶周窓外蝶。
　疑醒樂廣酒中蛇。
　夜堂莫怪雲慳¶月。
　春嶠將知雨促華。
　想像舊山歸去路。
　照門¶新錦眼迷家。」
#+END_VERSE
¶

** 化上人持鉢乞頌¶

#+BEGIN_VERSE
「　化事而今盡付君。
　歸來還我驗兒孫。
　諸塵正¶受盛於鉢。
　一句含胡覆却盆。
　別處見人知雪¶嶺。
　自家喫飯識雲門。
　底心肯負檀那力。
　開發
<pb:KR6q0070_T_008-0094b>¶真機報施恩。」
#+END_VERSE
¶

** 端禪人開田乞頌¶

#+BEGIN_VERSE
「　衲僧田地有來端。
　底意相携出問檀。
　春塢耕¶開雲錦曉。
　月津劃破練光寒。
　飽期束肚三條¶篾。
　功就移身百尺竿。
　恰恰相投看規矩。
　谷聲¶鑑像一般般。」
#+END_VERSE
¶

** 珊知浴求頌¶

#+BEGIN_VERSE
「　妙觸宣明不洗塵。
　楞嚴會上悟心人。
　潛鱗窟¶宅半篙水。
　枯木形骸一杓春。
　涓滴量同法界¶性。
　髮毛垢淨虛空身。
　南園應問聊彈指。
　用處¶綿綿谷有神。」
#+END_VERSE
¶

** 傳上人丐鹽求頌¶

#+BEGIN_VERSE
「　瀕海人居不事田。
　生涯清白是家傳。
　雷鳴山¶麓潮橫雪。
　津出泥沙鹵泛蓮。
　氷玉色承殺煉¶力。
　蕨薇滋藉合。和緣。
　舌頭妙有圓通眼。
　坐斷¶叢林五味禪。」
#+END_VERSE
¶

** 崇上人求默庵頌¶

#+BEGIN_VERSE
「　默默中居底是庵。
　白槌上首乃同參。
　深明鐵¶磨莫顛倒。
　真見末山非女男。
　坐裏水天能湛¶湛。
　門前華雨任𣯶𣯶。
　一言妙證超名相。
　不惜¶眉毛笑翠巖。」
#+END_VERSE
¶

** 雪晴寄劉殿撰¶

#+BEGIN_VERSE
「　羊氈半幅一羗床。
　寒淡家風肖老龐。
　容易著¶身藏北斗。
　等閑開口吸西江。
　龕燈梵夾香搖¶几。
　茆屋禪蒲雪照窓。
　方外友于思對塵。
　隱人¶胸次作舂撞。」
#+END_VERSE
¶

** 餘姚胡氏繡觀音求頌¶

#+BEGIN_VERSE
「　線蹊密密度金針。
　一一針針觀世音。
　妙淨莊¶嚴成相好。
　光明感應發身心。
　江橫練色月浮
<pb:KR6q0070_T_008-0094c>¶水。
　雨灌華枝春在林。
　聞見可中超有路。
　普門¶處處許相尋。」
#+END_VERSE
¶

** 丹霞忌日¶

#+BEGIN_VERSE
「　明月清風霽景涼。
　華鯨噴雪水茫茫。
　靈然一¶點誰人委。
　懷抱千年作夜光。」
#+END_VERSE
¶

** 鑑維那求月堂頌¶

#+BEGIN_VERSE
「　桂轂誰將玉斧修。
　風簾收卷許相留。
　虛明窓¶戶不知夜。
　清白身心長濯秋。
　鶴夢巢寒松挂¶壁。
　魚驚波動水浮鉤。
　胡床瘦坐搖香篆。
　淨照¶壺中一默游。」
#+END_VERSE
¶

** 一禪人出丐求頌¶

#+BEGIN_VERSE
「　一霎山前春雨乾。
　叢林氣韻洗衰寒。
　水明玉¶免隨征棹。
　線重金鱗上釣竿。
　午鉢莫嫌分飯¶甑。
　千僧無念集蒲團。
　化機妙應頭頭准。
　手眼¶通身不著謾。」
#+END_VERSE
¶

** 過則上人庵¶

#+BEGIN_VERSE
「　歸來蘿蔦挂煙蓑。
　釣月耕雲倦也那。
　山上山¶下吞佛語。
　溪東溪西牧牛歌。
　廿年樹耳亡疑¶著。
　一箇拳頭得用麼。
　做盡平生閑伎倆。
　赤鱗¶無奈甕虀何。」
#+END_VERSE
¶

** 泉州王道友捨簟乞頌¶

#+BEGIN_VERSE
「　秋入眠床水一方。
　江湖風月坐來涼。
　浮浮爽¶氣仙游去。
　身在蒼煙白鳥行。」
#+END_VERSE
¶

** 真戒大師求頌¶

#+BEGIN_VERSE
「　炷香坐羊氈。
　默默心住禪。
　仙桂萌兔窟。
　神珠¶媚龍淵。
　湛照自家事。
　出隨群動緣。
　應機分手¶眼。
　不翅有千千。」
#+END_VERSE
¶

** 謝通講師五偈并引¶

前年過我得少欵。甚慰平日也。別後得書
<pb:KR6q0070_T_008-0095a>¶
并頌。以忙迫乞食不暇答。秋來氣清惠然¶
見訪。同丘壑般游。得不作字招隱。良愧後¶
時。¶

#+BEGIN_VERSE
「　得得客來窺大方。
　松間目擊揖歸堂。
　秋橫兩¶眼瞳人碧。
　雲擁三衣梔子香。
　奪席胸襟君隗¶礧。
　愕隣鬚髮我滄浪。
　竹床相對夜深語。
　河漢¶濯磨星斗光。」
#+END_VERSE
¶

#+BEGIN_VERSE
「　五月人間膏火煎。
　清風塵對有夤緣。
　點頭頑¶石能明證。
　借口虛空解講玄。
　隨類佛身分百¶億。
　出塵紅卷等三千。
　未閑相約蒲禪穩。
　作¶別又趨華雨筵。」
#+END_VERSE
¶

#+BEGIN_VERSE
「　慰心佛氏未蕭條。
　卓卓緇林有俊髦。
　知見香¶熏舌本利。
　名言垢淨眼稜高。
　錦雲脚踏冷修¶月。
　仙嶠牽頹閒釣鼇。
　良遂肯從麻谷後。
　聲光¶矯矯壯吾曹。」
#+END_VERSE
¶

#+BEGIN_VERSE
「　一昨書來約見過。
　遲留行李未成那。
　梨黃棗¶赤秋如許。
　髮白眉龐老奈何。
　相伴採薇雲膩¶襪。
　不嫌伐木雨濡蓑。
　對床默默香搖篆。
　霽月¶夜窓懸女蘿。」
#+END_VERSE
¶

#+BEGIN_VERSE
「　乞食因循答教遲。
　想能心照未相疑。
　三年約¶友共連璧。
　千里同風那隔絲。
　鞭箏嫰黃出泥¶土。
　槿華寒紫裹藩籬。
　雨驅暑去晚明霽。
　來雁¶門頭字脚垂。」
#+END_VERSE
¶

** 鄭通判母氏贊并引¶

鄭禹功博士母氏。[蔬-(梳-木)+束]食五十年。於動靜四¶
儀。專念佛三昧。愈老愈勤。夙夜匪懈。行年¶
七十有二。於八月八日鷄鳴之初。安坐而¶
逝。博士書具。告我以是事。然人之老縻。形¶
繭臨蛻。得自在無畏者。斯正念之力也。以
<pb:KR6q0070_T_008-0095b>¶
無情垢之翳心。惡習之兆境。圓湛長存。虛¶
靈獨照。夢幻之迹。廓然泯矣。故地水崩流。¶
火風散滅。順履于如如也。底事可嘉。因說¶
偈為之贊。¶

#+BEGIN_VERSE
「　法喜為食。
　慈悲為舍。
　信佛是歸。
　視身如借。
　住¶正念以唯勤。
　趣外塵而無暇。
　機閑萬象光中。¶
　眼活髑髏眉下。
　彼亡也夢蝶露蟬。
　自得也雲¶犀香麝。
　神游真淨兮天水同秋。
　心印妙明兮¶風月破夜。」
#+END_VERSE
¶

** 機禪人發心丐田¶

#+BEGIN_VERSE
「　歷歷機梭看轉旋。
　衲僧手眼有千千。
　將知白¶雪上方飯。
　出自黃雲負郭田。
　溉灌流金溪口¶月。
　耕犁卷幕隴頭煙。
　和泥合水誰家事。
　參飽¶元無分外禪。」
#+END_VERSE
¶

** 虛禪人發心丐田¶

#+BEGIN_VERSE
「　虛廓襟懷作丐游。
　機緣處處定相投。
　開田大¶義聊舒手。
　得意忘言暗點頭。
　白牯耕回山月¶曉。
　金刀剪斷野雲秋。
　長連趺坐通身飯。
　一飽¶分明百不憂。」
#+END_VERSE
¶

** 早發寧海。壽寧道中過奉化¶

#+BEGIN_VERSE
「　曉徑風香雨陣紅。
　鑿崖棱石上梯空。
　勸歸鳥¶語春過半。
　投飯人家日正中。
　山怪翠寒台對¶偶。
　溪能柔碧剡相通。
　楊華便是浮萍草。
　蹤迹¶又隨流水東。」
#+END_VERSE
¶

** 宿覆船山阻雨¶

#+BEGIN_VERSE
「　枝笻同到覆船巔。
　暫寄笻枝借榻眠。
　山水鉤¶簾知屬我。
　煙霞膩枕夢遊仙。
　覺來笋窟投[蔬-(梳-木)+束]¶筯。
　閒把華房入線編。
　想像玲瓏巖下雨。
　春寒¶猶可臥羊氈。」
#+END_VERSE

<pb:KR6q0070_T_008-0095c>¶

** 行通善友求頌¶

#+BEGIN_VERSE
「　明白家風月洗霜。
　道人寒夜坐繩床。
　安身誰¶効兔三窟。
　返照自如龜六藏。
　疑若蛇弓蟠酒¶醆。
　妙同蜂蜜得華房。
　默游宛轉臻元極。
　虛廓¶無涯步大方。」
#+END_VERSE
¶

** 姚道人乞頌¶

#+BEGIN_VERSE
「　慈悲方便事。
　觸處有工夫。
　應變隨聲色。
　團團¶盤走珠。」
#+END_VERSE
¶

** 戚澤民從新正日供三僧求頌¶

#+BEGIN_VERSE
「　君家炊飯辨[蔬-(梳-木)+束]薇。
　日供畦衣三阿師。
　海上浮¶柸登岸後。
　雲間飛錫過門時。
　伊蒲塞作新香¶氣。
　賓度盧迎老白眉。
　施受等心相稱可。
　月隨¶流水下春池。」
#+END_VERSE
¶

** 時禪人出丐求頌¶

#+BEGIN_VERSE
「　老能碓下米無舂。
　一出相煩作變通。
　陣陣香¶風看稻熟。
　番番時雨見年豐。
　手携拍板傅大¶士。
　杖挂剪刀梁誌公。
　妙應群機真絕待。
　秋清¶河淡月行空。」
#+END_VERSE
¶

** 仙上人出丐求頌¶

#+BEGIN_VERSE
「　綴鉢持來勇入鄽。
　家家行結勝因緣。
　三千界¶重慈悲佛。
　五百生稱忍辱仙。
　芳濯叢林春冉¶冉。
　明隨流水月娟娟。
　飽參事與千僧供。
　洗足¶蒲團枯木禪。」
#+END_VERSE
¶

** 普淵行者請頌¶

#+BEGIN_VERSE
「　脫盡塵機真出家。
　平持心地是生涯。
　法堂剗¶草墮僧數。
　舂屋傳衣聯祖華。
　想變石頭山下¶虎。
　悟空弓影酒中蛇。
　寒枯只麼清修去。
　佛種¶從今却較些。」
#+END_VERSE
¶

** 妙慧上人求頌
<pb:KR6q0070_T_008-0096a>¶

#+BEGIN_VERSE
「　妙中有慧獨醒醒。
　歷歷機前自照靈。
　老兔夢¶寒眠淨魄。
　真犀心醉得通星。
　道游剎剎參諸¶佛。
　智破塵塵出大經。
　頑石點頭揮麈尾。
　坐間¶華雨一番馨。」
#+END_VERSE
¶

** 宗禪人出匃求頌¶

#+BEGIN_VERSE
「　萬指生涯一鉢歸。
　叢林宗尚默無機。
　道耕自¶信我寒槁。
　妙用相煩君發揮。
　薜荔藩籬秋蔓¶衍。
　女蘿窓戶月依俙。
　時時處處通消息。
　物象¶都盧入範圍。」
#+END_VERSE
¶

** 小師慧果馳書取雪峯真歇和尚¶

#+BEGIN_VERSE
「　鳥窠閑口聊吹布。
　雪老低頭却入庵。
　生死同¶條末後句。
　也應千里問同參。」
#+END_VERSE
¶

** 解兄之雪峯禮本師¶

#+BEGIN_VERSE
「　南山去見雪峯師。
　古㵎寒泉瞪目時。
　徹底無¶痕才識己。
　轉身有路復名誰。
　子歸父處那求¶顧。
　雲向山來不待吹。
　西舍機鳴聊織錦。
　梭臍¶陰陰細飛絲。」
#+END_VERSE
¶

** 與辨庵主¶

#+BEGIN_VERSE
「　夾山鉤上得芳鱗。
　不作當年棒喝嗔。
　直向劫¶前分手眼。
　端能化外撥機輪。
　是須眉底有筋¶漢。
　方契寰中無舌人。
　徹照自宗知細密。
　任從¶天下樂忻忻。」
#+END_VERSE
¶

** 甲寅春之海山。雨後訪王淵明知縣¶

#+BEGIN_VERSE
「　誰問春泥沒履牙。
　蘿門窈窕綠差斜。
　幽芳松¶菊淵明徑。
　深秀溪山摩詰家。
　默照佛燈寒不¶掉。
　對緣心鑑淨無瑕。
　仍聞懶甚融居士。
　庭鳥¶幾番狼藉華。」
#+END_VERSE
¶

** 禪人發心幹鐘乞頌¶

#+BEGIN_VERSE
「　木落空山霜。
　夜樓時一撞。
　隨風度林嶺。
　喚月
<pb:KR6q0070_T_008-0096b>¶到蘿窓。
　響應虛傳谷。
　聲飛不礙江。
　夢回天意¶曉。
　蝴蝶失雙雙。」
#+END_VERSE
¶

** 保福傳化士乞頌¶

#+BEGIN_VERSE
「　梅福仙游井汲枯。
　而今雲水穩禪蒲。
　青原門¶下藏麟角。
　黃蘗床頭捋虎鬚。
　學子柏庭寒立¶雪。
　檀家飯甑軟炊珠。
　乞歸將意叢林煖。
　松食¶荷衣良槁癯。」
#+END_VERSE
¶

** 儞上人幹造延壽院乞頌¶

#+BEGIN_VERSE
「　叢林百丈有清規。
　特設堂安老病師。
　隱几虛¶心還自照。
　炷香孤坐絕他思。
　妙窮正念空三¶世。
　淨洗餘昏月一墀。
　底意欲從何處問。
　毘耶¶居士飽相知。」
#+END_VERSE
¶

** 訪黃給事承。往寶陀禮普門大士留偈¶

#+BEGIN_VERSE
「　泛舟誰畏海門津。
　丈室來尋彼上人。
　麈語欲¶求青眼舊。
　友心未爽白頭新。
　黃家羊臥藩籬¶晚。
　梅氏仙游島嶼春。
　餬餅饅頭看手段。
　觀音¶妙智在塵塵。」
#+END_VERSE
¶

** 廓禪人幹田求頌¶

#+BEGIN_VERSE
「　廓虛田地絕蓁荊。
　望斷玉壺氷鑑平。
　素色依¶稀雲擁耒。
　練光片段月分耕。
　意為衲子延笻¶履。
　力匃檀那助飯羹。
　將見金牛笑相喚。
　叢林¶氣像不多爭。」
#+END_VERSE
¶

** 送修街坊出匃¶

#+BEGIN_VERSE
「　海上鼇峯裹綺霞。
　梅仙朋舊有生涯。
　清眠夢¶落三山月。
　和氣吹成一縣華。
　去駕風舟尋長¶者。
　來分甑飯入吾家。
　待君歸掃餘疑膜。
　盃影¶垂弓不是蛇。」
#+END_VERSE
¶

** 退天童上太守吳學士¶

#+BEGIN_VERSE
「　三椽五合不求餘。
　汨汨營營笑拙疎。
　妄立是
<pb:KR6q0070_T_008-0096c>¶非徒喻馬。
　樂同彼此解觀魚。
　洗霜骨出山宜¶瘦。
　答響神藏谷應虛。
　莫涴人間名字垢。
　身雲¶心月本如如。」
#+END_VERSE
¶

** 衛進可寺丞。臘月二十九日。招我以[蔬-(梳-木)+束]¶
飯。從容勝集其居之西一堂。榜曰六湛。¶
意六處休復同一湛然。且求語因作偈¶
云¶

#+BEGIN_VERSE
「　風瀾未作見靈源。
　六處亡功體湛存。
　諸法性¶空方得座。
　一彈指響頓開門。
　寒梅籬落春能¶早。
　野雪櫺窓夜不昏。
　萬像森羅心印印。
　根塵¶超豁妙無痕。」
#+END_VERSE
¶

** 因雪示隨行禪者¶

#+BEGIN_VERSE
「　家家種玉滿區區。
　誰裹煙蓑細步趣。
　千里同¶風休綴綴。
　十方一色尚拘拘。
　夢醒光彩兩頭¶斷。
　坐穩身心三際無。
　清白傳家衲僧事。
　其間¶轉處看工夫。」
#+END_VERSE
¶

** 符十五郎求頌¶

#+BEGIN_VERSE
「　塵勞排遣廊而明。
　靈照心空合未萌。
　妙盡源¶窮成本得。
　從來等佛與眾生。」
#+END_VERSE
¶

#+BEGIN_VERSE
「　圓虛裏許得真游。
　離水犀通一點秋。
　機應無¶私登鳥道。
　妙同明月靜隨流。」
#+END_VERSE
¶

** 歲開八日謁西溪真悟講師¶

#+BEGIN_VERSE
「　雨華几席自清馨。
　茗盌初收篆縷青。
　柔弄柳¶條風剪剪。
　冷濡梅蘂雪星星。
　不嫌黃卷閑遮¶眼。
　有意微塵破出經。
　思大氣吞三世佛。
　兒孫¶未到敗門庭。」
#+END_VERSE
¶

** 雲上人持鉢乞頌¶

#+BEGIN_VERSE
「　雲水千僧共默耕。
　煩君乞食出山行。
　蕨薇夜¶雨萌寒麓。
　桃李春風織錦城。
　空谷一呼同響
<pb:KR6q0070_T_008-0097a>¶應。
　圓珠眾色合光明。
　上方此去分香飯。
　為我¶先須見淨名。」
#+END_VERSE
¶

** 方上人持鉢乞頌¶

#+BEGIN_VERSE
「　卷衣破曉下連城。
　意欲分炊往上方。
　僧鉢飯¶歸三篾飽。
　蜂房蜜合百華香。
　柳絲鶯友調唇¶滑。
　雲錦人家照眼光。
　應變縱橫看伎倆。
　隨身¶干木慣逢場。」
#+END_VERSE
¶

** 與李居士¶

#+BEGIN_VERSE
「　枯禪胸底洗餘紛。
　一點虛明湛若存。
　剎剎塵¶塵成淨土。
　華華葉葉發靈根。
　無心頗肖雲為¶潤。
　有照渾如月破昏。
　舒卷縱橫俱在我。
　箇人¶真得總持門。」
#+END_VERSE
¶

** 森禪人持鉢求頌¶

#+BEGIN_VERSE
「　森羅萬象本同根。
　箇事虛通有化門。
　歷歷當¶機元不爽。
　頭頭大用了無痕。
　妙明田地傳家¶祖。
　參飽叢林委子孫。
　緣就歸來牆面坐。
　秋空¶連水月黃昏。」
#+END_VERSE
¶

** 立春後五日次本上人韻¶

#+BEGIN_VERSE
「　雪繞樓欄同楚些。
　梅將青子柳柔柯。
　山林臭¶味入新語。
　風月膺胸遵古科。
　夢付曲肱春困¶甚。
　乞如胼胟老間何。
　雨師雷伯情多妬。
　收¶拾陶家壁上梭。」
#+END_VERSE
¶

** 良禪人幹田求頌¶

#+BEGIN_VERSE
「　良田一片望無涯。
　曠古相傳佛祖家。
　四至町¶畦誰作伴。
　中心樹子自開華。
　示人鎌樣秋雲¶卷。
　催牯鞭聲春日斜。
　收拾歸來付耕事。
　衲僧¶氣味較些些。」
#+END_VERSE
¶

** 古上人出丐求頌¶

#+BEGIN_VERSE
「　化門到處大千身。
　古鑑無塵谷有神。
　方信相
<pb:KR6q0070_T_008-0097b>¶隨混不得。
　堂堂獨露是何人。」
#+END_VERSE
¶

** 江郎中求頌¶

#+BEGIN_VERSE
「　淨治心地廓無垠。
　一段光明破夙昏。
　撥轉機¶輪分化事。
　百千三昧見門門。」
#+END_VERSE
¶

** 雨晴偶作示禪者¶

#+BEGIN_VERSE
「　快雨快晴寒食近。
　崢嶸芳事趁佳辰。
　弄風柳¶絮疑成雪。
　滿地榆錢買得春。
　雷吐英英茶爪¶露。
　暖班茁茁蕨拳伸。
　桃華眼鬧隨蝴蝶。
　誰似¶靈雲識故人。」
#+END_VERSE
¶

** 來上人幹延壽院乞頌¶

#+BEGIN_VERSE
「　披蓁卜築古林阿。
　百丈心於老病多。
　照徹有¶無方得我。
　緣分生滅不干他。
　谷雲冷抱松根¶石。
　山月明懸屋角蘿。
　若子殷勤圓此話。
　毘耶¶城裏問維摩。」
#+END_VERSE
¶

** 道禪人發心幹田乞頌¶

#+BEGIN_VERSE
「　道人欲乞一囊錢。
　為我成褫負郭田。
　淺水駕¶牛披曉月。
　深雲下耒破春煙。
　力耕妙用吾家¶事。
　坐照真機自己禪。
　寄語檀那好相助。
　年年¶長得飯僧緣。」
#+END_VERSE
¶

** 以何學士韻示像侍者¶

#+BEGIN_VERSE
「　茂養高標松抱苓。
　歲寒姿傲雪霜丁。
　蕭騷風¶度山林韻。
　偃蹇氣鍾丘壑形。
　霽月霽雲胸次¶淡。
　秋山秋水眼棱青。
　磨㙛誰問馬師語。
　妙發¶枯龜一灼靈。」
#+END_VERSE
¶

** 夢齊求頌¶

#+BEGIN_VERSE
「　香風華雨政紛紛。
　春困何妨聊曲肱。
　三世佛¶相傳寐語。
　覺來無我壞兒孫。」
#+END_VERSE
¶

** 觀知殿化殿堂燈油求頌¶

#+BEGIN_VERSE
「　廣堂清白照蒲團。
　相續真燈未許殘。
　寂默無
<pb:KR6q0070_T_008-0097c>¶聲閑口醭。
　光明不掉寸心寒。
　蓮開似對秋波¶淺。
　夢覺渾疑曉漏乾。
　十法界身流影事。
　自他¶交徹鏡中看。」
#+END_VERSE
¶

** 海上人知浴求頌¶

#+BEGIN_VERSE
「　溫溫氣象半篙津。
　匏杓調和冷煖勻。
　直得通¶身渾是水。
　端知赤肉了無塵。
　風埃面目揩磨¶淨。
　丘壑形骸洗濯春。
　妙觸宣明佛子住。
　首楞¶嚴會有斯人。」
#+END_VERSE
¶

** 時司理求頌¶

#+BEGIN_VERSE
「　淨磨心鑑絕游塵。
　本際靈明自照神。
　箇裏機¶回圓歷歷。
　化分百億大千身。」
#+END_VERSE
¶

** 行月大師求頌¶

#+BEGIN_VERSE
「　霽明夜永月行空。
　破暗真光默默中。
　一點至¶靈虛且應。
　十方圓鑑照而沖。
　床頭爐篆浮寒¶紫。
　壁上龕燈對冷紅。
　箇裏宗乘消息在。
　蒲團¶紙帳舊家風。」
#+END_VERSE
¶

** 齊上人發心知羅漢堂求頌¶

#+BEGIN_VERSE
「　修結僧緣清淨因。
　青油白茗與烏薪。
　龐眉五¶百聖尊者。
　行脚一千吾上人。
　雲屋芳姿開菡¶萏。
　地爐煖氣臥麒麟。
　睡魔不至蒲禪穩。
　自照¶光明默默神。」
#+END_VERSE
¶

** 華亭顧道友兒女俱出家求頌¶

#+BEGIN_VERSE
「　兒兒女女著袈裟。
　留得閑身且在家。
　不作丘¶坈看覺地。
　當鉏薈蘙種曇華。
　深藏北斗端能¶許。
　吸盡西江始較些。
　三界脫然亡影像。
　淨名¶居士好生涯。」
#+END_VERSE
¶

** 送明專使¶

#+BEGIN_VERSE
「　廓落無依合太虛。
　行行何處不逢渠。
　功回冷¶眼雙眉底。
　照盡橫身曠劫初。
　大仰默知東寺
<pb:KR6q0070_T_008-0098a>¶意。
　玄沙明上雪峯書。
　將歸束肚三條篾。
　鈯斧¶相隨到處居。」
#+END_VERSE
¶

** 月禪人出丐求頌¶

#+BEGIN_VERSE
「　一月在諸水。
　動隨來去舟。
　分身能恁麼。
　到處¶恰相投。
　湖海墮全璧。
　魚龍吞曲鉤。
　歸來端可¶慶。
　俱得飽參休。」
#+END_VERSE
¶

** 應禪人出丐求頌¶

#+BEGIN_VERSE
「　應身隨處見塵塵。
　能順因緣不背真。
　樹上虎¶頭呈伎倆。
　毛端師子顯精神。
　平生自許得游¶刃。
　投老難傳知斵輪。
　香氣滿城㷌鉢飯。
　叢林¶一洗浩然春。」
#+END_VERSE
¶

** 王觀察求頌¶

#+BEGIN_VERSE
「　廓虛深淨裏頭看。
　一點至靈珠走盤。
　默默通¶身明有眼。
　塵塵分應妙無瘢。
　江湖浩浩月隨¶溜。
　華木欣欣春入端。
　變化鯤鵬是時節。
　便乘¶羊角作風摶。」
#+END_VERSE
¶

** 趙學士求頌¶

#+BEGIN_VERSE
「　身前身後獨靈靈。
　一切如來出此經。
　歇盡狂¶心便相見。
　水秋天淨月亭亭。」
#+END_VERSE
¶

** 朱幹辨求頌¶

#+BEGIN_VERSE
「　磨洗紛塵百念秋。
　湛然源底未分流。
　其間自¶照因緣外。
　水淨娟娟浮月鉤。」
#+END_VERSE
¶

** 久上人出丐乞頌¶

#+BEGIN_VERSE
「　孤禪抖擻起僧氈。
　挂鉢寒藤著瘦肩。
　破夜無¶私看霽月。
　開華不染出泥蓮。
　底心眾事水雲¶餓。
　何處人家粥飯緣。
　寄語毘耶老居士。
　相投¶莫怪喚春眠。」
#+END_VERSE
¶

** 坐禪箴¶

#+BEGIN_VERSE
「　佛佛要機祖祖機要。
　不觸事而知。
　不對緣而
<pb:KR6q0070_T_008-0098b>¶照。
　不觸事而知。
　其知自微不對緣而照。
　其照¶自妙。
　其知自微。
　曾無分別之思。
　其照自妙。
　曾¶無毫忽之兆。
　曾無分別之思。
　其知無偶而奇。¶
　曾無毫怱之兆。
　其照無取而了。
　水清徹底兮。¶
　魚行遲遲。
　空闊莫涯兮。
　鳥飛杳杳。」
#+END_VERSE
¶

** 瑞巖山鐘銘并序¶

四明瑞巖。山林之勝處也。胸虛豁而吞吐風¶
雲。足舒放而濯磨潮雪。開善蘭若。居其正中。¶
碧甍藻棟櫺檻綺疏。爛爛相照。杖䔧擁衲。扣¶
室投籌。雲水之賓。森二千指。高平范公佺。施¶
巨鐘可受四十斛。以警寤寐。以齊動息。俾四¶
方水雲聞鯨音。而知捿食有處也。姑乞銘于¶
予。銘曰。¶

#+BEGIN_VERSE
「　巨溟之西有古招提。
　來遵鳥道歸陟雲梯。
　叢¶林取則毳侶投捿。
　規矩之振刀尺之齊。
　環十¶二峯翠色瓏𤧚。
　大廈眾集層樓虛空。
　誰清淨¶施我高平公。
　法窟永器鄧山薦銅。
　虛中堅外¶宣明破晦。
　迎蟾到門送烏下岱。
　杵發有時聲¶揚無礙。
　一念旋聞諸塵自在。
　十方會同一鳴¶是從。
　華蜂羶螘風虎雲龍。
　尊賓成序捿食相¶容。
　楚楚法子恢恢佛宗。
　月低夜闌霜清曉寒。¶
　金壺響斷玉漏津乾。
　夢枕深省禪家正觀。
　動¶隨其後靜得其端。
　希微妙音無方可尋。
　寄茲¶鴻韻導彼幽沈。
　鈜鈜擊耳冷冷洗心。
　神應在¶谷風傳度林。
　隱隱徐徐反聞厥初。
　根塵亡偶¶性覺含虛。
　攬之不足縱之有餘。
　真明了了淨¶智如如。
　觸之而聲轟雷吼鯨。
　當處滅盡當處¶出生。
　化蝶影散債魚業清。
　山海固深天地成¶平。」
#+END_VERSE

<pb:KR6q0070_T_008-0098c>¶

** 本際庵銘¶

#+BEGIN_VERSE
「　平等本際非去來今。
　豈墮諸數妙圓一心。
　一¶心妙圓自照靈然。
　超出生滅混融正偏。
　正偏¶混融可中忘功。
　鸞騰玉鑑鶴出銀籠。
　如是住¶處佛祖同得。
　同得之宗淨名一默。」
#+END_VERSE
¶

** 至游庵銘¶

長蘆第一座臻兄老禪相從久如。深造道妙¶
姑以所得之奧。柄麈調牧雲來衲子。茲日語¶
予曰。禪家動靜游燕。常在其中。佛束比丘不¶
可肆意。獨居者屋則尖頭。箇所謂庵者是也。¶
我所住處。師可以名之。隨問而應曰。至游。夫¶
道人之至游矣。履虛極守妙明。飲真醇住清¶
白。斷崖放足。空劫轉身。一得妙存。亡絕對¶
待。自然出應無方。谷響水月。塵塵無礙。心心¶
一如。彼我相忘。是非斯泯。方圓大小。歷歷不¶
爽。能如是也。入諸世間。真契游戲三昧。斯可¶
謂至游矣。衲僧之所住處。何必縛屋編茨。孤¶
兀世外。因系以銘曰。¶

#+BEGIN_VERSE
「　道人至游。
　了無方所。
　何辨從來。
　何求止住。
　去¶來迹絕。
　言詮句滅。
　寒水吞空。
　垂雲作雪。
　十分¶明白。
　還須轉側。
　直下相逢。
　箇中誰識。
　識也回¶頭。
　煙冷山秋。
　默默自得。
　綿綿至游。
　至游綿¶綿。
　後地先天。
　虛空體合。
　萬像理圓。
　其間游¶刃。
　電掣機鈍。
　該括十方。
　通同一印。
　一印通¶同。
　十方混融。
　鏡影谷響。
　水月松風。
　應之自¶然。
　誰正誰偏。
　明明絕慮。
　恰恰周旋。
　歸復舊¶家。
　黃蘆放華。
　夜船隱隱。
　桂魄斜斜。
　至游如¶是。
　真實行履。
　不墮人天。
　何曾雲氷。
　家風寥¶寥。
　無可咬嚼。
　枯槁身心。
　清涼法藥。
　相期底
<pb:KR6q0070_T_008-0099a>¶處。
　結庵而住。
　量外難窺。
　主中之主。
　如是至¶游。
　如是真樂。
　傳最上機。
　提第一著。」
#+END_VERSE
¶

* 明州天童山宏智覺禪師廣錄偈頌箴銘¶

** 偈頌¶

*** 五位¶

#+BEGIN_VERSE
「　正中偏。
　霽碧星河冷浸乾。
　半夜木童敲月戶。¶
　暗中驚破玉人眠。」
#+END_VERSE
¶

#+BEGIN_VERSE
「　偏中正。
　海雲依約神仙頂。
　婦人鬢髮白垂¶絲。
　羞對秦臺寒照影。」
#+END_VERSE
¶

#+BEGIN_VERSE
「　正中來。
　月夜長鯨蛻甲開。
　大背摩天振雲¶翼。
　翔游鳥道類難該。」
#+END_VERSE
¶

#+BEGIN_VERSE
「　兼中至。
　覿面不須相忌諱。
　風化無傷的意¶玄。
　光中有路天然異。」
#+END_VERSE
¶

#+BEGIN_VERSE
「　兼中到。
　斗柄橫斜天未曉。
　鶴夢初醒露氣寒。¶
　舊巢飛出雲松倒。」
#+END_VERSE
¶

*** 五王子誕生¶

#+BEGIN_VERSE
「　星攢金殿降生時。
　稱體宮衣覆雪肌。
　功就轉¶身全合父。
　光中潛撥玉輪移。」
#+END_VERSE
¶

*** 朝生¶

#+BEGIN_VERSE
「　雄心脫略戰文場。
　端把煙蓑換龍章。
　葵藿奉¶君知貴味。
　肯懷歸去見嚴光。」
#+END_VERSE
¶

*** 未生¶

#+BEGIN_VERSE
「　甘分清孤守固窮。
　衡門寥落正西風。
　一鳴便¶是蒼梧鳳。
　不意飄流鷗鷺中。」
#+END_VERSE
¶

*** 化生¶

#+BEGIN_VERSE
「　絲綸傳得出宸幃。
　宣花春城類莫齊。
　妙握當¶途無字印。
　馬蹄終不染塵泥。」
#+END_VERSE
¶

*** 內生¶

#+BEGIN_VERSE
「　妙齡天嗣自重瞳。
　尊貴威嚴鎖六宮。
　規步從
<pb:KR6q0070_T_008-0099b>¶來不出禁。
　閽人祇得頌芳風。」
#+END_VERSE
¶

*** 四賓主賓中賓¶

#+BEGIN_VERSE
「　平生心事結眉頭。
　滿面風埃鬢已白。
　大抵¶出門無伎術。
　柰何今日路貧愁。」
#+END_VERSE
¶

*** 賓中主¶

#+BEGIN_VERSE
「　不戀經商利萬金。
　晚來古路問家音。
　分明得¶報尊親健。
　爭柰難平喜懼心。」
#+END_VERSE
¶

*** 主中賓¶

#+BEGIN_VERSE
「　御樓吹角六街明。
　金馬將軍出禁城。
　閫外化¶權良有準。
　不傷風物致昇平。」
#+END_VERSE
¶

*** 主中主¶

#+BEGIN_VERSE
「　不動金輪萬德全。
　宸苔含月未排班。
　當頭諱¶字寰中禁。
　誰敢依俙犯聖顏。」
#+END_VERSE
¶

*** 四料簡奪人不奪境¶

#+BEGIN_VERSE
「　懶問誰持造化權。
　門前春事正喧妍。
　雨晴花¶色明如錦。
　風暖鸎聲滑似絃。」
#+END_VERSE
¶

*** 奪境不奪人¶

#+BEGIN_VERSE
「　厭餘客路忽思家。
　鬢髮春饒盡雪華。
　月底路¶岐通著脚。
　歸心未穩隔煙霞。」
#+END_VERSE
¶

*** 人境兩俱奪¶

#+BEGIN_VERSE
「　罷奏笙篁夜欲闌。
　銀河光浸紫微寒。
　星移月¶暗無消息。
　客散雲樓酒椀乾。」
#+END_VERSE
¶

*** 人境俱不奪¶

#+BEGIN_VERSE
「　十分花事屬歌喉。
　笑入芳塵爛漫游。
　皇道太¶平無忌諱。
　縱橫何處不風流。」
#+END_VERSE
¶

*** 借功明位¶

#+BEGIN_VERSE
「　蘋末風休夜正央。
　水天虛碧共秋光。
　月船不¶犯東西岸。
　須信篙人用意良。」
#+END_VERSE
¶

*** 借位明功
<pb:KR6q0070_T_008-0099c>¶

#+BEGIN_VERSE
「　六戶虛通路不迷。
　太陽影裡不當機。
　縱橫妙¶展無私化。
　恰恰行從鳥道歸。」
#+END_VERSE
¶

*** 借借不借借¶

#+BEGIN_VERSE
「　識盡甘辛百草頭。
　鼻無牽纏得優游。
　不知有¶去成知有。
　始信南泉喚作牛。」
#+END_VERSE
¶

*** 全超不借借¶

#+BEGIN_VERSE
「　霜重風嚴景寂寥。
　玉關金鎖手慵敲。
　寒松盡¶夜無虛籟。
　老鶴移棲空月巢。」
#+END_VERSE
¶

*** 針線貫通¶

#+BEGIN_VERSE
「　峩峩青山著秋瘦。
　毛髮凋減風骨舊。
　白雲乃¶子久相依。
　清風借力扶出岫。
　人間雨足便歸¶來。
　澹泞寒明同去就。
　箇中消息妙不傳。
　白雲¶無心青山壽。」
#+END_VERSE
¶

*** 真身¶

#+BEGIN_VERSE
「　一葉落時天下秋。
　不風流處却風流。
　木人退¶步金繩斷。
　直下無機牽鐵牛。」
#+END_VERSE
¶

*** 應身¶

#+BEGIN_VERSE
「　雙六盤中信彩贏。
　風行草偃月彎晴。
　欄街截¶巷憨皮袋。
　彌勒何時不下生。」
#+END_VERSE
¶

*** 門裡出身¶

#+BEGIN_VERSE
「　無位真人赤肉團。
　大千沙界著毛端。
　明明不¶借他家事。
　用處全功祇箇般。」
#+END_VERSE
¶

*** 身裡出門¶

#+BEGIN_VERSE
「　放曠還來荊棘林。
　倒騎牛自醉吟吟。
　誰嫌¶煙雨鬧簑笠。
　祇箇虛空不掛針。」
#+END_VERSE
¶

*** 因覽仰山小釋迦語成唱道二首¶

#+BEGIN_VERSE
「　脫盡諸緣空不空。
　杳無邊表喻難同⊙。
　須知¶月蚌腸中物。
　體取雲犀角裡通[○@日]。
　建化何妨¶行鳥道。
　迴途復妙顯家風<img:>。
　太平游子歸來
<pb:KR6q0070_T_008-0100a>¶也。
　雲鬢霜眉內轉功。
　一念全超曠劫初¶○。
　玉人端坐白牛車[○@目]。
　往來歷盡傍參妙。¶
　回首途中物物渠<img:>。」
#+END_VERSE
¶

*** 禮三祖智鑑禪師塔¶

#+BEGIN_VERSE
「　道無揀擇。
　水深山嶷。
　祖無出沒。
　月寒天碧。
　不¶萌枝上覺華春。
　無影樹頭靈鳥宅。
　天柱巍峩¶兮星河瀉清。
　石牛哮吼兮洞雲生白。」
#+END_VERSE
¶

*** 禮四祖大毉禪師塔¶

#+BEGIN_VERSE
「　祖道已傳。
　黃梅妙齡。
　幻泡忽滅。
　白淨無形。
　真¶相堂堂照膏火。
　教音默默鳴風鈴。
　老松掛月¶寒方夜。
　凍鶴巢雲夢未醒。」
#+END_VERSE
¶

*** 禮五祖大滿禪師塔¶

#+BEGIN_VERSE
「　黃梅果熟白藕花開。
　問唯佛性種異凡胎。
　衣¶傳南嶺人將去。
　松老西山我再來。
　兩借皮囊¶成底事。
　一壺風月湛無埃。」
#+END_VERSE
¶

*** 禮投子青禪師塔¶

#+BEGIN_VERSE
「　塔藏玉骨。
　雲抱山腰。
　跡塵外泯。
　道光內昭。
　度¶金針之玉線。
　續鳳絃之鸞膠。
　壺春在而花芳¶枯木。
　夜鶴鳴而月浸孤巢。
　家風清淡兮石牛¶飲水。
　兒孫秀拔兮天柱摩霄。」
#+END_VERSE
¶

*** 贊芙蓉師祖真¶

#+BEGIN_VERSE
「　鳳眼鶴形。
　宗門偉匠。
　量外提撕。
　聲前敲唱。
　據¶令兮長劍倚天。
　應機兮明珠在掌。
　太虛有月¶兮。
　老兔含霜。
　大海無風兮。
　華鯨吹浪。」
#+END_VERSE
¶

*** 默照銘¶

#+BEGIN_VERSE
「　默默忘言。
　昭昭現前。
　鑒時廓爾。
　體處靈然。
　靈¶然獨照。
　照中還妙。
　露月星河。
　雪松雲嶠。
　晦而¶彌明。
　隱而愈顯。
　鶴夢煙寒。
　水含秋遠。
　浩劫空¶空。
　相與雷同。
　妙存默處。
　功忘照中。
　妙存何
<pb:KR6q0070_T_008-0100b>¶存。
　惺惺破昏。
　默照之道。
　離微之根。
　徹見離¶微。
　金梭玉機。
　正偏宛轉。
　明暗因依。
　依無能¶所。
　底時回互。
　飲善見藥。
　檛塗毒鼓。
　回互底¶時。
　殺活在我。
　門裡出身。
　枝頭結果。
　默唯至¶言。
　照唯普應。
　應不墮功。
　言不涉聽。
　萬象森¶羅。
　放光說法。
　彼彼證明。
　各各問答。
　問答證¶明。
　恰恰相應。
　照中失默。
　便見侵凌。
　證明問¶答。
　相應恰恰。
　默中失照。
　渾成剩法。
　默照理¶圓。
　蓮開夢覺。
　百川赴海。
　千峯向岳。
　如鵝擇¶乳。
　如蜂採花。
　默照至得。
　輸我宗家。
　宗家默¶照。
　透頂透底。
　舜若多身。
　母陀羅臂。
　始終一¶揆。
　變態萬差。
　和氏獻璞。
　相如指瑕。
　當機有¶準。
　大用不勤。
　寰中天子。
　塞外將軍。
　吾家底¶事。
　中規中矩。
　傳去諸方。
　不要賺舉。」
#+END_VERSE
¶

*** 淨樂室銘¶

#+BEGIN_VERSE
「　色見聲求。
　取道未正。
　自得之淵。
　常樂我淨。
　其¶淨者常。
　其樂者我。
　是二相資。
　如薪與火。
　我樂¶無窮。
　淨常無終。
　湛存象外。
　智照環中。
　環中自¶虛。
　非有非無。
　密運靈機。
　妙轉玄樞。
　玄樞機¶轉。
　本光瑞現。
　心緣未萌。
　言像何辨。
　其辨者¶誰。
　了了自知。
　圓該家慧。
　不涉思惟。
　思惟不¶涉。
　蘆花照雪。
　一段光明廓然瑩徹。
　瑩徹無方。¶
　初不覆藏。
　乘時則出涉化則昌。
　涉化隨宜淨¶樂不移。
　空含海印。
　恰恰無虧。
　無虧之功。
　內外¶沖融。
　法法絕待。
　門門虛通。
　虛通之門。
　游戲之¶徑。
　脫落根塵蘆灑眺聽。
　眺聽夤緣手眼千千。¶
　彼亡勤勤我常綿綿。
　綿綿之妙未痕眹兆。
　淨¶中之樂。
　默中之照。
　默照之家。
　淨樂之室。
　居安¶忘勞。
　去華取實。
　取實之銘。
　無得而言。
　善哉摩
<pb:KR6q0070_T_008-0100c>¶詰入不二門。」
#+END_VERSE
¶

*** 僧堂記¶

#+BEGIN_VERSE
「　夫靈山之笑溫。
　少林之坐寒。
　東西繩繩。
　三十¶三傳。
　老盧授衣盋而逃。
　厥事顯著。
　開闔歙¶張。
　波瀾光焰。
　肆口而說。
　肆心而應。
　道傳器¶受。
　源深流長。
　南嶽青原。
　代以得人。
　或默有所¶宗。
　幽潛遠遯。
　掃跡世外。
　研究生死。
　松食荷¶衣。
　巢栖草座晦而不輝。
　持養老成。
　有慕其風。¶
　師而親之。
　鋤植舂炊。
　釆汲烹瀹。
　溪芼原粟。
　枯¶槁自甘來遠集繁。
　乃建僧堂而統受焉。
　齋臥¶之華。
　師友同事。
　刳情刲智。
　擯學黜思。
　妙盡心¶空。
　宗通眼活。
　發越于設施。
　果其能而備也。
　建¶炎之末。
　人病亂離。
　湘漢江淮。
　兵火燔掠尊宿¶叢林。
　蕪沒十八九。
　毳衣瓶錫。
　投棲于東南。
　四¶明禪席。
　素號小廬山。
　郡東六十里。
　天童道場。¶
　山紆盤而氣幽。
　松偃蹇而皮皴。
　蒼壁附蘿。
　煙¶晞而翠膩。
　孤虹枕㵎。
　埃濯而清揚。
　予住山之¶四年。
　十方來學。
　雲趨水赴。
　屋不能容。
　比丘行¶深。
　遽來白事曰。
　柏庭友于露坐簷宿。
　殆無尋¶赤與受單盋。
　欲募淨信增大其堂得乎。
　予頷¶之已。
　而匠披于林。
　斧鳴于谷。
　一年餘礎布楹¶列。
　梁橫桷攢。
　棼橑翼張。
　甍瓦鱗覆。
　前後十四¶間。
　二十架。
　三過廊。
　兩天井。
　日屋承雨。
　下無¶廧陼。
　縱二百尺。
　廣十六丈。
　窓牖床榻。
　深明嚴¶潔。
　萬指食息。
　超搖容與。
　謀始于紹興壬子之¶冬。
　工畢于甲寅之春。
　總費紙錢萬五千有奇。¶
　冬溫夏涼。
　晝香夜燈。
　開盋而飯。
　洗足而坐。
　耕¶牧其間。
　警導以寂。
　秋涵古井。
　春人化機。
　淵兮¶默成。
　粲兮用光。
　水盈科而流。
　谷隨呼而響。
　理
<pb:KR6q0070_T_008-0101a>¶契平等。
　智應自然。
　動靜威儀。
　針砭相益。
　撿責¶滲漏。
　磨瑩瘢痕。
　淬礪光芒。
　錯礱圭角。
　高標遠¶到。
　追武古人。
　丐心施力。
　等不負負。
　噫器劣¶學弊。
　希易欲速。
　以機械為蹊。
　放蕩為詣。
　耕于¶空言。
　餒無所穫。
　戰于彊辨。
　勝無所歸。
　見聞流¶習。
　知解汨心。
　佛祖之所呵。
　魔外之得便。
　其疵¶癘萌[薜/子]。
　治不可緩也。
　登崑崙之丘。
　決河源之¶水。
　濯肝膽之洿。
　盪心目之翳。
　生滅跡亡而妙¶存。
　有無轍泯而過量。
　大夜之夢破。
　永劫之疑¶拔。
　出家之志償。
　行脚之事辨。
　相從儔侶。
　殆庶¶幾焉。」
#+END_VERSE
¶

天童宏智禪師廣錄終¶
天童宏智禪師廣錄卷第八¶

